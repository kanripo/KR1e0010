# -*- mode: mandoku-view -*-
#+TITLE: 春秋穀梁傳注疏
#+DATE: 2015-09-23 09:39:21
#+PROPERTY: JUAN 19
<pb:KR1e0010_WYG_019-1a>¶
欽定四庫全書¶
　春秋穀梁注疏卷十九(起定公元年/盡十五年)¶
　　晋范甯集解　唐陸徳眀音義　楊士勛疏¶
　定公疏(魯世家定公名宋襄公之子昭公之弟以/周敬王十一年即位諡法安民大慮曰定)¶
元年春王¶
　傳不言正月定無正也定之無正何也昭公之終非¶
　正終也注死在外故疏(注釋曰非正終案桓公之薨/于齊與乾侯不異荘公不即)¶
　(位而書正月何解以十八年如齊至即薨薨而當嵗/即入入而荘公繼位行既殯踰年之禮但以先君殺)¶
<pb:KR1e0010_WYG_019-1b>¶
　(而後立不忍行即位之禮今昭公前年薨今年喪入/定公既殯不居正月之前欲行即位非踰年之始非)¶
　(始非正故未得即/位不得比之荘公)定之始非正始也昭無正終故定¶
　無正始不言即位喪在外也¶
三月晋人執宋仲幾于京師注晋執人於尊者之側而¶
不以歸京師故但言其執不書所歸徐邈曰案𫝊定元¶
年不書正月言定無正也然則改元即位在於此年故¶
不可以不書王書王必有月以承之故因其執月以表¶
年首爾不以謹仲㡬也疏(注釋曰薄氏駮云仲幾之罪/自委之王吏非晋人所執故)¶
<pb:KR1e0010_WYG_019-2a>¶
(𫝊云不正其執人於尊者之所也譏執不譏無所歸晋/執曹衞他䖏並可言歸若晋人執仲幾于京師復何得)¶
(言歸于京師若如此論何以通乎解范荅云晋城成周/宋不即役晋為監功之主因而執之此自晋人之事安)¶
(得委之王吏𫝊當以執人於尊者之所而不以歸於王/之有司非言其不可以執晋文公執曹衞之君各於其)¶
(國而並不書國者以其歸于京師故也今執仲幾不書/所歸唯舉其地者此晋自治之効若使歸于京師與執)¶
(諸侯同君臣無別也今直執在京師不可言歸此義猶/自未通有義而然上言城成周序仲幾于㑹於歸言于)¶
(京師其言足誤天王居于狄泉在畿内而別䖏若上言/城成周下稱晋人執宋仲㡬歸于京師見見執之異䖏)¶
(而歸天子今晋人於尊者之側而執人以歸自治於國/故春秋不與其専執地于京師下文言此大夫其曰人)¶
(何㣲之也何以知大夫有義而然周之稱名大夫相執/無稱名之例因此見義眀大夫相執不書書則㣲之見)¶
<pb:KR1e0010_WYG_019-2b>¶
(伯討失所故云云非謂大夫相執得見於經經書晋人/執衞侯歸之于京師與伯執稱人不異異則言侯故曰)¶
(以晋侯而斥執曹伯惡/晋侯也是君臣之别也)¶
　傳此其大夫其曰人何也㣲之也何為㣲之不正其¶
　執人於尊者之所也不與大夫之伯討也¶
夏六月癸亥公之喪至自乾侯¶
戊辰公即位¶
　傳殯然後即位也注周人殯于西階之上疏(注釋曰/嫌何以)¶
　(言解喪自外至雖正棺於兩楹之間嫌非周禮/故言西階鄭注禮記以為殯亦兩楹之間也)定無¶
<pb:KR1e0010_WYG_019-3a>¶
　正見無以正也踰年不言即位是有故公也注謂昭¶
　公在外故音義(見賢遍反下/注所見同)言即位是無故公也即¶
　位授受之道也注先君見授後君乃受故須棺在殯¶
　乃言即位先君無正終則後君無正始也先君有正¶
　終則後君有正始也戊辰公即位謹之也定之即位¶
　不可不察也公即位何以日也注據未有日者疏(釋/曰)¶
　(解定公即位特異常文者欲言繼弑公好卒欲言好/卒卒非正終不即入踰年乃至至正月當即位而皆)¶
　(失時時不得同於常禮禮宜異文文書之在夏是有/故與無故兩文並見即位雖同而時義有别理有所)¶
<pb:KR1e0010_WYG_019-3b>¶
　(見見必有意故/曰不可不察也)戊辰之日然後即位也癸亥公之喪¶
　至自乾侯何為戊辰之日然後即位也注癸亥去戊¶
　辰六日怪不即位正君乎國然後即位也注諸侯五¶
　日而殯今以君始死之禮治之故須殯而後言即位¶
　沈子曰正棺乎兩楹之間然後即位也注兩楹之間¶
　南面之君聴治之䖏音義(治直吏反/䖏昌慮反)内之大事日即¶
　位君之大事也其不日何也以年決者不以日決也¶
　此則其日何也著之也注欲有所見何著焉踰年即¶
<pb:KR1e0010_WYG_019-4a>¶
　位厲也注厲危也公喪在外踰年六月乃得即位危¶
　故日之於厲之中又有義焉注先君未殯則後君不¶
　得即位未殯雖有天子之命猶不敢况臨諸臣乎注¶
　以輕喻重也雖為天子所召不敢背殯而徃况君喪¶
　未殯而行即位之禮以臨諸臣乎音義(背音/佩)周人有¶
　喪魯人有喪周人弔魯人不弔周人曰固吾臣也使¶
　人可也魯人曰吾君也親之者也使大夫則不可也¶
　故周人弔魯人不弔以其下成康為未久也注周道¶
<pb:KR1e0010_WYG_019-4b>¶
　尚眀無愧于不往君至尊也去父之殯而往弔猶不¶
　敢况未殯而臨諸臣乎疏(注釋曰今定公之世天子/之存唯祭與號安得云尚)¶
　(眀解此𫝊以重况輕陳上世之事非專今日下成康/為未久定公未殯不得即位以臨羣臣輕于王命王)¶
　(命猶不得背殯指謂王與魯並有喪周人弔魯魯人/不弔既殯君乃奔喪喪服天子之斬哭泣申父重之)¶
　(情先殯其父後奔天子之喪亦是不奪人之親門外/之治義斷恩門内之治恩掩義至如伯禽越紼赴金)¶
　(革之重不/拘此例)¶
秋七月癸巳葬我君昭公¶
九月大雩¶
<pb:KR1e0010_WYG_019-5a>¶
　傳雩月雩之正也秋大雩非正也冬大雩非正也秋¶
　大雩雩之為非正何也注冬禾稼既成猶雩則非禮¶
　可知秋禾稼始苗嫌當須雨故問也毛澤未盡人力¶
　未竭未可以雩也注邵曰凡地之所生謂之毛公羊¶
　𫝊曰錫之不毛之地是也言秋百榖之潤澤未盡也¶
　人力未盡謂耕耘之功未畢音義(耘本又作/芸音云)疏(注釋/曰言)¶
　(非必百穀至而雩祀之設本為求雨求雨之意指為/祈穀故周頌噫嘻之篇歌春夏而同名至於修雩祀)¶
　(不異故此𫝊言毛澤未窮人力未竭言人力之功施/於種植種植之義在于禾黍未聞凡品總稱曰毛将)¶
<pb:KR1e0010_WYG_019-5b>¶
　(何所據解聖人之於四海不偏一物愛人之情特深/懐抱百姓所恃莫急於食食雖民天天不降雨嘉品)¶
　(不育時澤之来普汎無私雖非百榖亦沾有洪之潤/公田已流遂及之惠彌逺故總凡品為毛眀天徳之)¶
　(道廣列子言山川之毛指謂草木公羊所論非專禾/麥寒凉之地本不種苗鄒衍吹律乃始谷生物謂之)¶
　(黍若以此言之公羊所言不毛鄒衍之前當鄭伯與/楚語時也又上𫝊云冬大雩非正也秋亦曰非正也)¶
　(非正是同而問不異及答之直釋月雩為正則四月/龍見常失正故也解成七年冬大雩傳云冬無為雩)¶
　(也言用禱禮眀禾稼成不須雩失時不二故問同而/答異注當須雨其解也聖人重禱請請必為民民之)¶
　(本務在於春夏春夏祈穀先嚴其犧牲具其器物謹/修其禮冀精神有感故一時盡力專心求請求請不)¶
　(得失時時謂孟夏之節是月有雨先種得成茂實後/種更生故重其二時時過以往至於八月九月脩雩)¶
<pb:KR1e0010_WYG_019-6a>¶
　(之節不言四月非正也故曰是月不雩則無及矣謂/八月求雨雩而得之則書雩明有所及故也是月雩)¶
　(不必有雨而曰無及者人情之意欲其有益故以兩/月請是年不艾則無食指謂九月之雩雩而得雨是)¶
　(年有食雩不得雨則書旱旱則一嵗無食故曰是年/𫝊於仲秋言月季秋言年年月之情以表逺近深淺)¶
　(之辭/也)雩月雩之正也月之為雩之正何也其時窮人¶
　力盡然後雩雩之正也何謂其時窮人力盡是月不¶
　雨則無及矣是年不艾則無食矣是謂其時窮人力¶
　盡也雩之必待其時窮人力盡何也雩者為旱求者¶
　也求者請也古之人重請何重乎請人之所以為人¶
<pb:KR1e0010_WYG_019-6b>¶
　者讓也請道去譲也則是舍其所以為人也是以重¶
　之焉請哉請乎應上公古之神人有應上公者通乎¶
　陰陽君親帥諸大夫道之而以請焉注道之為君必¶
　為先也其禱辭曰方今大旱野無生稼寡人當死百¶
　姓何謗不敢煩民請命願撫萬民以身塞無狀禱亦¶
　請也此即請辭也音義(艾魚廢反為旱于偽反去𦍑/呂反舍音捨焉請於䖍反上)¶
　(時掌反道/之音導)夫請者非可詒託而往也必親之者也是¶
　以重之注詒託猶假寄音義(詒以/之反)疏(釋曰案月令大/雩帝此經言大)¶
<pb:KR1e0010_WYG_019-7a>¶
　(雩文與月令同同祀上帝帝天也而曰上公義更何/取且雩與禱本自不同而引禱辭以證雩何解天子)¶
　(雩上帝諸侯雩上公魯與天子同雩上帝上帝既雩/雩及百辟卿士有益於民者即此𫝊所謂古之神人)¶
　(通乎隂陽使為民請雨故言請哉請乎應上公天尊/不敢指斥故請其屬神考異郵說僖公三時不雨禱)¶
　(于山川以六過自責又曰方今大旱野無生稼/此注所云其禱辭或亦用之故引以眀之耳)¶
立煬宮注煬宮伯禽子廟毁已久音義(煬餘亮反煬公/之廟也煬公伯)¶
(禽/子)¶
　傳立者不宜立者也疏(釋曰重發𫝊何解不日與武/宮異故發𫝊范例云宮廟有)¶
　(三者三者文有詳略詳略見功有輕重丹楹功少故/書時刻桷功重故録月范答薄氏云考宮書月比丹)¶
<pb:KR1e0010_WYG_019-7b>¶
　(楹為重是其三文武宮書日范云始築之事然煬案/周書諡法肆行勞神曰煬煬宫不日比武功為輕輕)¶
　(重之序各以類舉此謂范例之數以宮言之立廟之/例以立言之在不宜之中一事而兩屬義有所附故)¶
　(例有四亦得數此/同在不宜之中)¶
冬十月隕霜殺菽注建酉之月隕霜殺菽非常之災¶
　傳未可以殺而殺舉重注舉殺豆則殺草可知可殺¶
　而不殺舉輕注不殺草則不殺菽亦顯僖三十三年¶
　隕霜不殺草是也其曰菽舉重也疏(釋曰隕霜二文/不同書故范特)¶
　(為一例𫝊嫌獨殺菽不害餘物故以輕重别之菽易/長而難殺故以殺之為重重者殺則輕者死矣輕而)¶
<pb:KR1e0010_WYG_019-8a>¶
　(不死重者不/殺居然可知)¶
二年春王正月¶
夏五月壬辰雉門及兩觀災注雉門公宮之南門兩觀¶
闕也音義(觀工喚反注/及下文同)¶
　𫝊其不曰雉門災及兩觀何也注據先書雉門則應¶
　言雉門災及兩觀鄭嗣曰據災實從雉門起應言雉¶
　門災及兩觀災自兩觀始也不以尊者親災也注始¶
　災者兩觀也鄭嗣曰今以災在兩觀下使若兩觀始¶
<pb:KR1e0010_WYG_019-8b>¶
　災者不以雉門親災先言雉門尊尊也注欲言兩觀¶
　災及雉門則卑不可以及尊災不從雉門起故不得¶
　言雉門災及兩觀兩觀始災故災在兩觀下也鄭嗣¶
　曰欲以兩觀親災則輕宜言兩觀災及雉門雉門尊¶
　兩觀卑卑不可以及尊故不得不先言雉門而後言¶
　兩觀欲令兩觀始災故災在兩觀下矣音義(令力/呈反)疏¶
　(釋曰解劉向云雉門天子之/門而今過魯制故致天災也)¶
秋楚人伐呉¶
<pb:KR1e0010_WYG_019-9a>¶
冬十月新作雉門及兩觀¶
　𫝊言新有舊也作為也有加其度也此不正其以尊¶
　者親之何也注不正謂更廣大之不合法度也據當¶
　諱而以雉門親新作之下雖不正也於美猶可也注¶
　改舊雖不合正脩飾美好之事差可以雉門親之音¶
　義(差初/賣反)疏(釋曰重發傳何解此災而更脩嫌與作南/門異故發傳以同之災惡故尊雉門推災)¶
　(而逺之今新作美好之事雉/門雖不正尊雉門可以親之)¶
三年春王正月公如晉至河乃復疏(釋曰書月何解昭/公四如晉兼有疾)¶
<pb:KR1e0010_WYG_019-9b>¶
(為五皆不月公不入晉則無危十三年二十三年乃復/皆不月是其例乃復文承月下不䝉可知昭公即位二)¶
(年而脩朝禮無闕而為季氏所譖使不得入公無危懼/之意猶數數脩朝於晉晉雖不受朝公無危懼之理定)¶
(立今三年始朝於晉晉責其緩慢不受其朝公懼而反/非必季氏所譖公有負於晉而心内畏懼故危録之)¶
三月辛卯邾子穿卒音義(穿音/川)¶
夏四月¶
秋葬邾荘公¶
冬仲孫何忌及邾子盟于拔注拔地名音義(拔皮/八反)¶
四年春王二月癸巳陳侯呉卒¶
<pb:KR1e0010_WYG_019-10a>¶
三月公㑹劉子晉侯宋公蔡侯衞侯陳子鄭伯許男曹¶
伯莒子邾子頓子胡子滕子薛伯把伯小邾子齊國夏¶
于召陵侵楚音義(夏户雅反/召詩照反)¶
夏四月庚辰蔡公孫姓帥師滅沈以沈子嘉歸殺之音¶
義(公孫姓音/生又如字)¶
五月公及諸侯盟于臯鼬注召陵㑹劉子諸侯總言之¶
也臯鼬地名音義(鼬叟/又反)¶
　傳後而再㑹公志於後㑹也後志疑也注公畏強楚¶
<pb:KR1e0010_WYG_019-10b>¶
　疑於侵之故後者更謀也不日者後楚伐蔡不能救¶
　故音義(復扶/又反)疏(釋曰案𫝊例地而伐疑辭今經言㑹/于召陵侵楚則疑於前㑹不關於後)¶
　(而云志於後㑹也者後志疑何解楚當時為吴所困/則弱矣諸侯侵之易可得志今一㑹之中十有九國)¶
　(衆力之強足以服椘不敢深入淺侵郊竟則責諸侯/之疑居然可曉公疑於楚彊謂無勇故㑹盟二文竝)¶
　(見魯公外内/之疑兩顯)¶
把伯成卒于㑹¶
六月葬陳惠公¶
許遷于容城¶
<pb:KR1e0010_WYG_019-11a>¶
秋七月公至自㑹¶
劉卷卒注劉采地音義(巻音權采/七代反)¶
　傳此不卒而卒者賢之也寰内諸侯也非列土諸侯¶
　此何以卒也注天子畿内大夫有采地者謂之寰内¶
　諸侯非列土之諸侯雖賢猶不當卒音義(寰音/環)天王¶
　崩為諸侯主也注昭二十二年景王崩嘗以賔主之¶
　禮相接能為諸侯主所以為賢疏(釋曰又云非列土/諸侯此何以卒也)¶
　(天王崩為諸侯主也書卒不聞其賢而范例云寰内/諸侯非列土諸侯非列土諸侯而書之者賢之也賢)¶
<pb:KR1e0010_WYG_019-11b>¶
　(之一文而義當兩用解上言不卒而得書卒之意釋/下言賢之猶不當卒卒之者以其為諸侯主眀賢之)¶
　(義故得書卒反覆二事皆是為賢故例復云賢之不/用葬葬之者明亦為賢之而采地比之畿外諸侯故)¶
　(書/葬)¶
葬把悼公¶
楚人圍蔡¶
晉士鞅衞孔圉帥師伐鮮虞¶
葬劉文公¶
冬十有一月庚午蔡侯以吴子及楚人戰于伯舉楚師¶
<pb:KR1e0010_WYG_019-12a>¶
敗績¶
　傳吴其稱子何也以蔡侯之以之舉其貴者也注貴¶
　謂子也蔡侯之以之則其舉貴者何也吴信中國而¶
　攘夷狄吴進矣其信中國而攘夷狄奈何子胥父誅¶
　于楚也注子胥父伍奢也為楚平王所殺音義(信音/申攘)¶
　(如羊反/却也)挾弓持矢而干闔廬注見不以禮曰干欲因¶
　闔廬復父之讎音義(挾户牒反又子協反闔户/臘反廬力居反見賢徧反)闔廬¶
　曰大之甚勇之甚注子胥匹夫乃欲復讎於國君其¶
<pb:KR1e0010_WYG_019-12b>¶
　孝甚大其心甚勇疏(注釋曰子胥之復讎違君臣之/禮失事主之道以匹夫之弱敵)¶
　(千乗之強非心至孝莫能然也得事父之孝非敬長/之道故曰其孝甚大若夫子胥以父被誅竄身外奔)¶
　(布衣之士而求干列國之君吐弓矢/之志無疑難之心故曰其心甚勇)為是欲興師而¶
　伐楚子胥諌曰臣聞之君不為匹夫興師音義(為于/偽反)¶
　(下為/是同)疏(釋曰然則成湯之誅葛伯為殺其餉者武王/之殺殷紂稱斮朝涉之脛何以萬乗之主為)¶
　(匹夫復讎解湯征葛伯本為不祀之罪罪己灼然然/湯聴其順辭使其亳民為耕葛伯殺其餉者此由不)¶
　(祀而致禍其如殷紂之罪被所不盡斬以所不書故/武王致天之罪稱斮朝涉之脛剖賢人之心亦不為)¶
　(匹夫興師吴子有因諸侯之怒直申子胥之情故言/不為匹夫興師得其實論也𫝊稱子胥云虧君之義)¶
<pb:KR1e0010_WYG_019-13a>¶
　(復父之讎𫝊文曲直子胥是非穀梁之意善惡若為/解公羊左氏論難紛然賈逵服䖍共相教授戴宏何)¶
　(休亦有唇齒其扵此傳開端似同公羊及其結絇不/言子胥之善夫資父事君尊之非異重服之情理宜)¶
　(共均既以天性之重降於義合之輕故今忠臣出自/孝子孝子不稱忠臣今子胥稱一體之重忽元首之)¶
　(分以父被誅而痛纒骨髓得耿介之孝失忠義之臣/而忠孝不得竝存𫝊不善子胥者兩端之間論忠臣)¶
　(傷孝子之恩論孝子則失忠臣之義春秋科量至理/尊君卑臣子胥有罪眀矣君者臣之天天無二日土)¶
　(無二王子胥以藉吴之兵戮楚王之尸可謂失矣雖/得壯士之偏節失純臣之具道𫝊舉見其非不言其)¶
　(義蓋吴子為蔡討楚申中國/之心屈夷狄之意其善可知)且事君猶事父也虧君¶
　之義復父之讎臣弗為也於是止蔡昭公朝於楚有¶
<pb:KR1e0010_WYG_019-13b>¶
　美裘正是日囊瓦求之注正是日謂昭公始朝楚之¶
　日音義(朝於直遥反注/同囊乃郎反)昭公不與為是拘昭公於南¶
　郢注南郢楚郡音義(郢以井反/又以正反)數年然後得歸歸乃¶
　用事乎漢注用事者禱漢水神音義(數所/主反)曰苟有諸¶
　侯有欲伐楚者寡人請為前列焉楚人聞之而怒為¶
　是興師而伐蔡蔡請救于吴子胥曰蔡非有罪楚無¶
　道也君若有憂中國之心則若此時可矣為是興師¶
　而伐楚何以不言救也注據實救蔡救大也注夷狄¶
<pb:KR1e0010_WYG_019-14a>¶
　漸進未同於中國疏(釋曰夷狄漸進未同於中國狄/何以言救齊解救齊是善事今)¶
　(吴夷狄而憂中國故進稱子然未同諸夏故不言救/雖書救齊而未稱人許夷狄不使頓備故也今吴既)¶
　(進稱子復書曰救便與中國齊蹤華夷等迹故不與/救若書救當言吴子救蔡蔡侯以吴子及楚人戰于)¶
　(伯舉不直舉救/蔡而言吴入楚)¶
楚囊瓦出奔鄭¶
庚辰吴入楚¶
　𫝊日入易無楚也易無楚者壊宗廟徙陳器撻平王¶
　之墓注鄭嗣曰陳器樂縣也禮諸侯軒縣言吴人壊¶
<pb:KR1e0010_WYG_019-14b>¶
　楚宗廟徙其樂器鞭其君之尸楚無能抗禦之者若¶
　曰無人也音義(易以豉反壊音怪撻上逹反/縣音𤣥抗苦浪反禦魚呂反)何以不¶
　言滅也注據宗廟既毁樂器已徙則是滅也欲存楚¶
　也其欲存楚奈何昭王之軍敗而逃父老送之曰寡¶
　人不肖亡先君之邑父老反矣何憂無君寡人且用¶
　此入海矣父老曰有君如此其賢也以衆不如吴以¶
　必死不如楚注雍曰吴勝而驕楚敗而奮音義(肖音/笑奮)¶
　(方問/反)相與撃之一夜而三敗吴人復立注楚復立也¶
<pb:KR1e0010_WYG_019-15a>¶
　音義(敗必邁反/復扶又反)何以謂之吴也注據戰稱子狄之也¶
　何謂狄之也君居其君之寝而妻其君之妻大夫居¶
　其大夫之寝而妻其大夫之妻葢有欲妻楚王之母¶
　者不正乘敗人之績而深為利居人之國故反其狄¶
　道也¶
五年春王三月辛亥朔日有食之¶
夏歸粟于蔡注蔡侯比年在楚又為楚所伐饑故諸侯¶
歸之粟¶
<pb:KR1e0010_WYG_019-15b>¶
　傳諸侯無粟諸侯相歸粟正也孰歸之諸侯也不言¶
　歸之者專辭也注不言歸之者主名若獨是魯也義¶
　邇也注言此是邇近之事故不足具列諸侯¶
於越入吴注舊說於越夷言也春秋即其所以自稱者¶
書之見其不能慕中國故以本俗名自通音義(見賢/徧反)¶
六月丙申季孫意如卒注𫝊例曰大夫不日卒惡也意¶
如逐昭公而日卒者眀定之得立由乎意如春秋因定¶
之不惡而書日以示譏亦由公子翬非桓之罪人故於¶
<pb:KR1e0010_WYG_019-16a>¶
桓不貶音義(惡烏路反/翬許韋反)¶
秋七月壬子叔孫不敢卒¶
冬晉士鞅帥師圍鮮虞¶
六年春王正月癸亥鄭游速帥師滅許以許男斯歸¶
二月公侵鄭公至自侵鄭¶
夏季孫斯仲孫何忌如晉注仲孫忌而曰仲孫何忌甯¶
所未詳公羊𫝊曰譏二名¶
秋晉人執宋行人樂祁犂¶
<pb:KR1e0010_WYG_019-16b>¶
冬城中城¶
　傳城中城者三家張也注大夫稱家三家仲孫叔孫¶
　季孫也三家侈張故公懼而脩内城譏公不務徳政¶
　恃城以自固音義(張如字一音/下亮反注同)疏(釋曰釋之異辭何/也凡城之志皆譏)¶
　(𫝊於冬城諸及防解可城言間隙無事理實有譏今/不釋恐同彼𫝊言志城之中雖得間隙復有畏張侈)¶
　(之患還與皆譏之義同/或是義與可城同也)或曰非外民也¶
季孫斯仲孫忌帥師圍鄆¶
七年春王正月¶
<pb:KR1e0010_WYG_019-17a>¶
夏四月¶
秋齊侯鄭伯盟于鹹音義(鹹音/咸)¶
齊人執衞行人北宮結以侵衞¶
　傳以重辭也衞人重北宫結注齊以衞重結故執以¶
　侵之若楚執宋公以伐宋凡言以皆非所宜以疏(釋/曰)¶
　(前注云以有二義今注即云凡言以皆非所宜以是/一義而曰二何解楚執宋公兩君相執𫝊以言重辭)¶
　(别於凡以今此君而執臣眀以國重不言與二君共/例故發例同之二義已見故注更言凡以而起義解)¶
　(以者不以者/不止釋此文)¶
<pb:KR1e0010_WYG_019-17b>¶
齊侯衞侯盟于沙注沙地¶
大雩¶
齊國夏帥師伐我西鄙¶
九月大雩¶
冬十月¶
八年春王正月公侵齊公至自侵齊¶
二月公侵齊注未得志故三月公至自侵齊¶
　傳公如往時致月危致也徃月致時危往也往月致¶
<pb:KR1e0010_WYG_019-18a>¶
　月惡之也音義(惡烏/路反)疏(釋曰復發𫝊何解荘二十三/年起例公行有危而書月今)¶
　(公伐齊有危危而書月一時之間再興兵/革危懼之理義例所詳故重說以眀之)¶
曹伯露卒¶
夏齊國夏帥師伐我西鄙¶
公㑹晉師于瓦注瓦衞地也公至自瓦¶
秋七月戊辰陳侯柳卒音義(柳良/久反)¶
晉士鞅帥師侵鄭遂侵衞¶
葬曹靖公¶
<pb:KR1e0010_WYG_019-18b>¶
九月葬陳懐公¶
季孫斯仲孫何忌帥師侵衞¶
冬衞侯鄭伯盟于曲濮注曲濮衞地音義(濮音/卜)¶
從祀先公¶
　𫝊貴復正也注文公逆祀今還順¶
盜竊寳玉大弓¶
　傳寳玉者封圭也注始封之圭大弓者武王之戎弓¶
　也注是武王征伐之弓周公受賜蔵之魯注周公受¶
<pb:KR1e0010_WYG_019-19a>¶
　賜於周蔵之魯者欲世世子孫無忘周徳也非其所¶
　以與人而與人謂之亡注亡失也非其所取而取之¶
　謂之盜疏(釋曰於經何例當之解經言饑止謂二穀/不收包宣公之例五穀不收止在當文康)¶
　(饉無例應之今因盜而發亡例經無應之或說非其/所以與人謂之亡是梁伯所行也梁伯受國于天子)¶
　(不能撫其民人而自失之夫國之利器不可以示人/權之可守焉得虚假君貪色好酒耳目不能聰眀上)¶
　(無正長之治大臣背叛而國外奔因/若自滅故謂之亡此可以應其義)¶
九年春王正月¶
夏四月戊申鄭伯蠆卒音義(蠆丑/邁反)¶
<pb:KR1e0010_WYG_019-19b>¶
得寳玉大弓注杜預曰弓玉國之分器也得之足以為¶
榮失之足以為辱故重而書之音義(分扶/問反)¶
　傳其不地何也疏(釋曰據何文而責地解此據獲物/言地經言戰于大棘獲宋華元宜)¶
　(䝉上地故/據彼責此)寳玉大弓在家則羞不目羞也注國之大¶
　寳在家則羞也况陪臣專之乎恥甚而不目其地疏¶
　(注釋曰下或曰陽虎以解衆也還是陪臣何以異之/解上說不目羞明失之為辱得之為榮榮而言地地)¶
　(是陪臣之所居魯能奪陪臣之得可以眀免恥何為/不地夫以千乗之國而受辱於陪臣雖得為榮書地)¶
　(則恥或曰之義得非魯力也陽虎竊國重寳/非其所用畏衆之討送納歸君故書而記之)惡得之¶
<pb:KR1e0010_WYG_019-20a>¶
　注惡於何也音義(惡音烏/注同)得之堤下或曰陽虎以解¶
　衆也音義(堤丁兮反/又音蹄)¶
六月葬鄭獻公¶
秋齊侯衞侯次于五氏注五氏晉地¶
秦伯卒¶
冬葬秦哀公¶
十年春王三月及齊平注平前八年再侵齊之怨¶
夏公㑹齊侯于頰谷音義(頬古協反左/𫝊作夾谷)公至自頰谷¶
<pb:KR1e0010_WYG_019-20b>¶
　傳離㑹不致注雍曰二國㑹曰離各是其所是非其¶
　所非然則所是之是未必是所非之非未必非未必¶
　非者不能非人之真非未必是者不能是人之真是¶
　是非紛錯則未有是是非不同故曰離離則善惡無¶
　在善惡無在則不足致之于宗廟何為致也危之也¶
　危之則以地致何也為危之也其危奈何曰頰谷之¶
　㑹孔子相焉兩君就壇兩相相揖注将欲行盟㑹之¶
　禮音義(為危于偽反相焉息亮反下/兩相同壇徒丹反封土曰壇)齊人鼓譟而起¶
<pb:KR1e0010_WYG_019-21a>¶
　欲以執魯君注羣呼曰譟音義(譟素報反/呼火故反)孔子歴階¶
　而上不盡一等而視歸乎齊侯注階㑹壇之階曰兩¶
　君合好夷狄之民何為来為命司馬止之注兩君㑹¶
　合以結親好而齊人欲執魯君此無禮之甚故謂之¶
　夷狄之民司馬主兵之官使禦止之音義(好呼報反/注同禦魚)¶
　(呂/反)齊侯逡巡而謝曰寡人之過也退而屬其二三大¶
　夫曰夫人率其君與之行古人之道二三子獨率我¶
　而入夷狄之俗何為注屬語也夫人謂孔子也齊人¶
<pb:KR1e0010_WYG_019-21b>¶
　欲執魯君是夷狄之行音義(逡七旬反屬意欲反夫/人音扶語魚呂反之行)¶
　(下孟/反)罷㑹齊人使優施舞於魯君之幕下注優俳施¶
　其名也幕帳欲嗤笑魯君音義(幕音莫俳皮皆/反嗤尺之反)孔子¶
　曰笑君者罪當死使司馬行法焉首足異門而出齊¶
　人来歸鄆讙龜陰之田者葢為此也注何休曰齊侯¶
　自頰谷歸謂晏子曰寡人獲過於魯侯如之何晏子¶
　曰君子謝過以質小人謝過以文齊嘗侵魯四邑請¶
　皆還之音義(讙好官反/為于偽反)因是以見雖有文事必有武¶
<pb:KR1e0010_WYG_019-22a>¶
　備孔子於頰谷之㑹見之矣音義(以見賢/徧反)疏(一㑹之/怒三軍)¶
　(自降若非孔子必以白刃喪其膽胲矣敢直視齊侯/行法殺戮故𫝊於頰谷之㑹見之矣後世慕其風軌)¶
　(欽其意氣者忽若如是毛遂之亢楚王藺子之脅秦/王俱展一夫之勇不憚千乗之威亦善忠臣之鯁骨)¶
　(是賢亞聖/之義勇)¶
晉趙鞅帥師圍衞¶
齊人来歸鄆讙龜陰之田¶
叔孫州仇仲孫何忌帥師圍郈注郈叔孫氏邑音義(郈/音)¶
(后/)¶
<pb:KR1e0010_WYG_019-22b>¶
秋叔孫州仇仲孫何忌帥師圍郈¶
宋樂大心出奔曹宋公子地出奔陳¶
冬齊侯衞侯鄭游速㑹于安甫注安甫地名¶
叔孫州仇如齊¶
宋公之弟辰暨宋仲佗石彄出奔陳注辰為佗所強故¶
曰暨音義(暨其器反佗大河反/彄古侯反強其丈反)¶
十有一年春宋公之弟辰及仲佗石彄公子地自陳入¶
于蕭以叛¶
<pb:KR1e0010_WYG_019-23a>¶
　傳宋公之弟辰未失其弟也注言辰未有失其為弟¶
　之道故書弟以罪宋公疏(釋曰案辰以前年出奔離/骨肉之義今嵗入邑有叛)¶
　(國之罪失弟之道彰於經文而曰未失何也解公不/能制御彊臣以撫其弟而使二卿脅以外奔故著暨)¶
　(以表彊辭稱弟以見罪罪在仲石亦可知矣今而入/國兩子之情非辰之意書及而辨尊卑言弟以顯無)¶
　(失然則自陳之力力由二卿入蕭之/叛専歸仲石故重發例以明無罪)及仲佗石彄公¶
　子地以尊及卑也自陳陳有奉焉爾入于蕭以叛注¶
　蕭宋邑入者内弗受也以者不以也叛直叛也¶
夏四月¶
<pb:KR1e0010_WYG_019-23b>¶
秋宋樂大心自曹入于蕭注入蕭從叛人叛可知故不¶
書叛¶
冬及鄭平注平六年侵鄭之怨𫝊例曰盟不日者渝盟¶
惡之也取夫詳略之義則平不日者亦有惡矣葢不能¶
相結以信音義(渝羊朱反變也惡之/烏路反下同夫音符)¶
叔還如鄭莅盟音義(還音/旋)¶
十有二年春薛伯定卒¶
夏葬薛襄公¶
<pb:KR1e0010_WYG_019-24a>¶
叔孫州仇帥師墮郈音義(墮許規/反毁也)¶
　傳墮猶取也注陪臣專強違背公室恃城為固是以¶
　叔孫墮其城若新得之故云墮墮猶取也墮非訓取¶
　言今但毁其城則郈永屬己若更取邑於他然音義¶
　(背音/佩)疏(注釋曰𫝊言墮猶取也即其訓而曰非者何/休難云當言取不言墮實壊耳無取於訓詁)¶
　(鄭君如此釋之/今經墮其為義)¶
衞公孟彄帥師伐曹¶
季孫斯仲孫何忌帥師墮費音義(費音/秘)¶
<pb:KR1e0010_WYG_019-24b>¶
秋大雩¶
冬十月癸亥公㑹齊侯盟于黄¶
十有一月丙寅朔日有食之¶
公至自黄¶
十有二月公圍成¶
　𫝊非國言圍圍成大公也注以公之重而伐小邑則¶
　為恥深矣故大公之事而言圍使若成是國然疏(注/釋)¶
　(曰案例國曰圍今邑而言圍則大都大都則皆是國/而曰小邑何解經書公眀成非小是故言圍公一國)¶
<pb:KR1e0010_WYG_019-25a>¶
　(之貴重成三家之大邑邑比於國為細/擬公為小比於凡邑則大矣故書曰圍)¶
公至自圍成¶
　傳何以致危之也何危爾邊乎齊也注邊謂相接¶
十有三年春齊侯次于垂葭音義(葭音/加)¶
夏築蛇淵囿注蛇淵地名音義(囿音/又)¶
大蒐于比蒲音義(比音/毗)¶
衞公孟彄帥師伐曹¶
秋晉趙鞅入于晉陽以叛¶
<pb:KR1e0010_WYG_019-25b>¶
　𫝊以者不以者也叛直叛也疏(釋曰不解入而重發/叛例何解趙鞅自入)¶
　(己邑不従外入入者内弗受也以其無君命於義不/受同書入之非専不受故但釋其叛非實叛故下書)¶
　(歸眀之非叛而書叛書/叛非真叛也故復發也)¶
冬晉荀寅士吉射入于朝歌以叛音義(射食夜反/又食亦反)¶
晉趙鞅歸于晉¶
　𫝊此叛也其以歸言之何也注據叛惡而歸善貴其¶
　以地反也貴其以地反則是大利也非大利也許悔¶
　過也許悔過則何以言叛也以地正國也注地謂晉¶
<pb:KR1e0010_WYG_019-26a>¶
　陽也葢以晉陽之兵還正國也公羊𫝊曰逐君側之¶
　惡人以地正國則何以言叛注據是善事其入無君¶
　命也注凱曰專入晉陽以興兵甲故不得不言叛實¶
　以驅惡而安君則釋兵不得不言歸春秋善惡必著¶
　之義¶
薛弑其君比音義(比必履反/又毗志反)疏(釋曰不日月者何解𫝊/言剽不正其日何則庶)¶
(子為君而被弑則不日而月之𫝊曰諸侯/時卒惡之宜從此例薛比書時亦其惡也)¶
十有四年春衞公叔戍来奔¶
<pb:KR1e0010_WYG_019-26b>¶
晉趙陽出奔宋音義(晉趙陽左氏/作衞趙陽)¶
二月辛巳楚公子結陳公孫佗人帥師滅頓以頓子牂¶
歸音義(佗徒河反又如/字牂作郎反)¶
夏衞北宫結来奔¶
五月於越敗吴于檇李注檇李吴地音義(敗必邁反/檇音醉)¶
吴子光卒¶
公㑹齊侯衞侯于牽注牽地音義(牽云/賢反)公至自㑹¶
秋齊侯宋公㑹于洮音義(洮他/刀反)¶
<pb:KR1e0010_WYG_019-27a>¶
天王使石尚來歸脤注脤祭肉天子祭畢以之賜同姓¶
諸侯親兄弟之國與之共福音義(脤市/軫反)¶
　傳脤者何也俎實也祭肉也生曰脤熟曰膰其辭石¶
　尚士也注辭猶書也音義(膰音煩本/又作煩)何以知其士也¶
　天子之大夫不名石尚欲書春秋注欲著名于春秋¶
　諫曰乆矣周之不行禮於魯也請行脤貴復正也疏¶
　(釋曰從祀先公前有失正之文於後言貴復正今復/正前無失正之文而曰貴復正何解復正之文雖同)¶
　(義須有異天王不行禮於魯失正矣今/由石尚而歸脤美之故曰貴復正也)¶
<pb:KR1e0010_WYG_019-27b>¶
衞世子蒯聵出奔宋音義(蒯聵苦怪反/下五怪反)衞公孟彄出奔¶
鄭¶
宋公之弟辰自蕭來奔注稱弟猶未失為弟之行音義¶
(行下/孟反)¶
大蒐于比蒲疏(釋曰文承秋下注云城莒父云無冬者/甯所未詳然則大蒐秋秋則常事常事)¶
(不書書之者何即昭八年秋蒐于紅𫝊曰正也正所以/譏不正後比蒲大蒐失禮因此見正今定公以十三年)¶
(大蒐秋事而於夏行之失正至此/十四年大蒐書正以眀前不正也)¶
邾子来㑹公注㑹公于比蒲¶
<pb:KR1e0010_WYG_019-28a>¶
城莒父及霄注無冬甯所未詳疏(注釋曰桓七年注云/下無秋冬今不言下)¶
(何解桓七年夏有人事而秋冬二時不書復無人事故/云下今此上有秋下有人事而無冬故直云無冬不言)¶
(下明冬宜在/人事之上也)¶
十有五年春王正月邾子來朝音義(朝直/遥反)¶
鼷䑕食郊牛牛死改卜牛注不言所食食非一處而至¶
死音義(鼷音兮處/昌慮反)¶
　𫝊不敬莫大焉注定公不敬最大故天災最甚疏(釋/曰)¶
　(凡䑕食牛莫敢不敬而曰莫大何解成七年鼷䑕食/郊牛角過有司也改卜牛鼷䑕又食其角歸罪於君)¶
<pb:KR1e0010_WYG_019-28b>¶
　(皆道其所𫝊眀不敬之罪小/今牛體徧食不敬之罪大也)¶
二月辛丑楚子滅胡以胡子豹歸¶
夏五月辛亥郊注譏不時也¶
壬申公薨于高寢注髙寢宮名¶
　傳高寢非正也疏(釋曰重發𫝊何解髙者大名/嫌是路寢之流故發𫝊眀之)¶
鄭罕逹帥師伐宋¶
齊侯衞侯次于渠蒢注渠蒢地也音義(蒢直/居反)¶
邾子來奔喪¶
<pb:KR1e0010_WYG_019-29a>¶
　傳喪急故以奔言之疏(釋曰奔喪之制日行百里故/𫝊言急所以申匍匐之情也)¶
秋七月壬申弋氏卒音義(弋氏羊職反哀公/之母左氏作姒氏)¶
　傳妾辭也注不言夫人薨哀公之母也¶
八月庚辰朔日有食之¶
九月滕子來㑹葬注邾滕魯之屬國近則来奔喪逺則¶
来㑹葬於長帥之喪同之王者書非禮音義(長丁丈反/帥所類反)¶
疏(注邾滕魯之屬國釋曰将何據也解范荅薄氏云屬/國非私屬五國為屬屬有長曹滕二邾世屬服事我)¶
(故謂之屬○近則至非禮釋曰若如此注意以奔喪為/禮㑹葬為非然則王者之喪諸侯㑹出何文證若以㑹)¶
<pb:KR1e0010_WYG_019-29b>¶
(葬非禮何以范例云㑹葬四案經有三范總云㑹葬禮/何解𫝊言奔喪喪急不言非禮可知諸侯自相㑹葬𫝊)¶
(無釋文但釋天子之㑹葬云其志重天子之禮又曰在/鄙上明其别於諸侯𫝊曰周人有喪魯人有喪周人弔)¶
(魯人不弔周人責魯人曰吾君親之是以知王者之喪/諸侯親㑹之范云四四當為三古者四三皆積畫字有)¶
(誤耳㑹葬禮也據釋天子之大夫來㑹葬言/者重天子之禮故范例舉之不謂皆是禮也)¶
丁巳葬我君定公雨不克葬¶
　𫝊葬既有日不為雨止禮也雨不克葬喪不以制也¶
　音義(為于/偽反)疏(釋曰重發𫝊何解頃熊夫人今此人君/嫌禮異故發𫝊以眀之且彼言日中此)¶
　(言日下稷彼言而此言乃文/竝不同釋既不異義體相似)¶
<pb:KR1e0010_WYG_019-30a>¶
戊午日下稷乃克葬注稷昃也下昃謂晡時音義(稷如/字左)¶
(氏作昃晡/布吴反)¶
　傳乃急辭也不足乎日之辭也注宣八年注詳矣疏¶
　(注釋曰范例云克例有六則數何文以充之解鄭伯/克段一不克納二雨不克葬日中而克葬各二是謂)¶
　(四通前二/為六也)¶
辛巳葬定弋音義(定弋左氏/作定姒)¶
冬城漆¶
　¶
<pb:KR1e0010_WYG_019-30b>¶
　¶
　¶
　¶
　¶
　¶
　¶
　¶
　春秋穀梁注疏卷十九¶
<pb:KR1e0010_WYG_019-31a>¶
　春秋穀梁傳注疏卷十九考證¶
晉人執宋仲幾于京師疏晉為監功之主因而執之○¶
　主因二字監本誤作王國今改正¶
公即位傳殯然後即位也疏嫌非周禮○監本誤作兼¶
　不亦言今改正¶
九月大雩傳未可以雩也疏鄒衍吹律乃始谷生物謂¶
　之黍○(臣浩/)按黍為五穀之首極寒之地猶能成熟¶
　自有天地即有其種詩言后稷之穡有稷有黍孟子¶
<pb:KR1e0010_WYG_019-31b>¶
　言貊五穀不生惟黍生之豈至鄒衍吹律而後有此¶
　穀乎寒谷復暖此就一地偶然之異不可以解經也¶
新作雉門及兩觀傳雖不正也於美猶可也○劉敞曰¶
　傳非也此自記事之體耳雉門先災兩觀後災不得¶
　不曰雉門及兩觀災若不言及則似雉門之兩觀災¶
　雉門乃無恙也既災之後魯人修舊理當先門門所¶
　出入者觀則門飾也亦各順其序而書之非聖人横¶
　出此意見也¶
<pb:KR1e0010_WYG_019-32a>¶
公及諸侯盟于臯鼬傳後而再㑹公志於後㑹也後志¶
　疑也○(臣召南/)按上文書公㑹于召陵矣此盟復稱¶
　公以㑹盟異處不同于首止葵邱也𫝊謂公志於後¶
　㑹其實不然若論畏楚則晉先不競不但弱國若言¶
　魯意定公方受國于季氏如晉又至河而復此㑹得¶
　與諸侯同盟乃其心所急欲遂者何故反遲疑乎¶
劉卷卒傳賢之也○(臣召南/)按寰内諸侯春秋例不書¶
　卒其嘗同㑹盟來赴者則書之不關于賢不賢也¶
<pb:KR1e0010_WYG_019-32b>¶
蔡侯以吴子及楚人戰于伯舉椘師敗績𫝊君不為匹¶
　夫興師疏其如殷紂之罪被所不盡云云○(臣召南/)¶
　按此數句不成文義必有訛脫但各本皆然無可考¶
　正疏意當云至于殷紂之罪毒痡四海所誅斬不能¶
　盡書耳¶
　又疏論忠臣傷孝子之恩○監本脫論字今増¶
三月公至自侵齊𫝊往月致月惡之也○劉敞曰𫝊非¶
　也公如往時致月此則文公十三年冬公如晉十四¶
<pb:KR1e0010_WYG_019-33a>¶
　年正月公至自晉是也是時公未至晉而衞侯㑹公¶
　于沓至晉而得其君盟盟而反鄭伯又㑹公于棐一¶
　出而三國附最榮矣何以危致之也往月致時此則¶
　宣公十七年六月同盟于斷道秋公至自㑹是也是¶
　時諸侯協心無有他變何以危往也往月致月此則¶
　僖公四年正月侵蔡蔡潰遂伐楚八月公至自伐楚¶
　是也是時齊桓主諸侯穀梁曰以伐楚致大伐楚最¶
　盛矣何以惡之也且穀梁欲言其危當得其危之狀¶
<pb:KR1e0010_WYG_019-33b>¶
　欲言其惡當指其惡之形今謂之危無狀也謂之惡¶
　無形也設虚文而無實騐不可致詰非所以解經也¶
　故略舉三事以彰其不然¶
宋公之弟辰及仲佗石彄公子地自陳入于蕭以叛傳¶
　未失其弟也○(臣浩/)按此亦一偏之辭稱弟則宋公¶
　之惡固顯而辰之罪亦見据左𫝊則辰乃宋公母弟¶
　也(臣召南/)按辰之奔陳猶可曰為仲佗石彄所脅廹¶
　也此年入蕭以叛經書及仲佗石彄公子地豈非罪¶
<pb:KR1e0010_WYG_019-34a>¶
　之魁乎據地叛君而猶曰未失其為弟此何說也¶
十有三年春齊侯次于垂葭○左氏經作齊侯衞侯次¶
　于垂葭(臣召南/)按上年十二月公圍成傳曰何以致¶
　危之也何危爾邊乎齊也傳意必以公用大衆攻圍¶
　邊邑故此年春齊侯即次于垂葭矣穀梁經脫衛侯¶
　故如是解¶
弋氏卒○弋字監本誤作戈今改正¶
　¶
<pb:KR1e0010_WYG_019-34b>¶
　¶
　¶
　¶
　¶
　¶
　¶
　¶
　春秋穀梁傳注疏卷十九考證¶

