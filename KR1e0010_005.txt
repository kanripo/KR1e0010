# -*- mode: mandoku-view; -*-
#+TITLE: 春秋穀梁傳注疏
#+DATE: 2015-08-24 22:12:32.162263
#+PROPERTY: ID KR1e0010
#+PROPERTY: BASEEDITION WYG    
#+PROPERTY: JUAN 卷五
<pb:KR1e0010_WYG_005-1a>¶
欽定四庫全書¶
　春秋穀梁注疏卷五(起莊公元年/盡十八年)¶
　　晉范甯集解　唐陸徳明音義　楊士勛疏¶
　莊公疏(魯世家莊公名同桓公之子以莊/王四年即位諡法勝敵克壯曰莊)¶
元年春王正月¶
　傳繼弑君不言即位正也疏(釋曰桓繼弑即位非/正故此言正以明之)繼¶
　弑君不言即位之為正何也注據君不絶曰先君不¶
　以其道終則子不忍即位也¶
<pb:KR1e0010_WYG_005-1b>¶
三月夫人孫于齊注桓公夫人文姜也哀姜有殺子之¶
罪輕故僖元年曰夫人氏之喪至自齊去姜以貶之文¶
姜有殺夫之罪重故去姜氏以貶之此輕重之差音義¶
(孫音遜本亦作遜去/起吕反下去姜氏同)¶
　傳孫之為言猶孫也注孫孫遁而去音義(遁徒/困反)諱奔¶
　也接練時録母之變始人之也注夫人初與桓俱如¶
　齊今又書者於練時感夫人不與祭故始以人道錄¶
　之音義(與祭/音豫)疏(注釋曰既以人道録之又不言氏姓/貶之者公以練祭感母不與故以人)¶
<pb:KR1e0010_WYG_005-2a>¶
　(道録之但以妻殺夫罪同至逆不可不貶故又以人/道絶之所以進退見法也計桓公以十八年四月薨)¶
　(至此年三月未是練時而云練祭感母不與者至四/月則當練今方至練故感之而思母故何休云月者)¶
　(起練祭左右是其意/亦以四月為練也)不言氏姓貶之也人之於天也¶
　以道受命於人也以言受命注臣子則受君父之命¶
　婦受夫之命不若於道者天絶之也注若順不若於¶
　言者人絶之也臣子大受命注言義得貶夫人疏(釋/曰)¶
　(天之道臣事君子事父妻事夫也夫者妻之天故曰/人之於天也以道受命謂事夫之道也臣子之法當)¶
　(受君父教令故曰於人也以言受命不若於道者天/絶之也謂文姜殺夫是不順於道故天當絶之不若)¶
<pb:KR1e0010_WYG_005-2b>¶
　(於言者人絶之也謂臣子不順君父之命則君父當/絶之臣子大受命謂君父既絶夫人臣子受君父之)¶
　(命故不得不貶也其注云臣子則受君父之命者解/經中以言受命也云婦受夫之命者解以道受命也)¶
　(恐此説非也但舊為此解不得不述或當人之於天/也以道受命謂順天道以事夫也於人也以言受命)¶
　(謂臣受君命也不順於道者天絶之天道妻當事夫/今夫人反弑公是不順天也故天絶之不順於言者)¶
　(人絶之謂婦當受夫之命夫人不受夫命是不順人/也故人絶之臣子大受命者臣謂羣下子謂莊公上)¶
　(受命於天下受命於君是大受命也以/其受君天之命故臣子得貶退夫人也)¶
夏單伯逆王姬注單姓也伯字音義(單音善單姓伯字/左氏以為王卿士)¶
(逆王姬左氏/作送王姬)¶
<pb:KR1e0010_WYG_005-3a>¶
　𫝊單伯者何吾大夫之命乎天子者也命大夫故不¶
　名也注諸侯嵗貢士于天子天子親命之使還其國¶
　為大夫者不名天子就其國命之者以名氏通也疏¶
　(注釋曰知諸侯貢士于天子者𫝊稱國髙在又何休/云大國舉三人次國舉二人小國舉一人是有貢士)¶
　(之法今單伯天子命大夫故/不名知書名者就國命之)其不言如何也注據僖¶
　三十年公子遂如京師言如其義不可受於京師也¶
　其義不可受於京師何也曰躬君弑於齊使之主婚¶
　姻與齊為禮其義固不可受也注禮尊卑不敵天子¶
<pb:KR1e0010_WYG_005-3b>¶
　嫁女于諸侯必使同姓諸侯主之魯桓親見殺于齊¶
　若天子命使為主則非禮大矣春秋為尊者諱故不¶
　可受之于京師音義(弑又作殺為尊于/偽反下為之築同)疏(注釋曰天/子嫁女于)¶
　(諸侯必使同姓諸侯主婚之意者天子與諸侯尊卑/不敵若行君臣之禮則廢婚姻之好若行婚姻之好)¶
　(則廢君臣之禮/故使諸侯主之)¶
秋築王姬之館于外¶
　𫝊築禮也于外非禮也注外城外也疏(釋曰左氏以/為築于外禮)¶
　(也此云非禮者以主王姬者必自公門出今築之于/外則是營衛不固是輕王女故云非禮謂非正禮耳)¶
<pb:KR1e0010_WYG_005-4a>¶
　(於變禮/則通也)築之為禮何也主王姬者必自公門出注公¶
　門朝之外門主王姬者當設几筵于宗廟以俟迎者¶
　故在公門之内築王姬之館音義(朝直遥反下於朝/同迎魚敬反下同)¶
　於廟則已尊於寢則己卑為之築節矣築之外變之¶
　正也築之外變之為正何也仇讎之人非所以接婚¶
　姻也衰麻非所以接弁冕也注親迎祭服者重婚姻¶
　也公時有桓之喪音義(衰七囘反/弁皮彦反)疏(釋曰禮稱冕而/親迎是服祭服)¶
　(也弁冕者連言之周禮弁師/掌王之五冕故𫝊亦通言之)其不言齊侯之來逆何¶
<pb:KR1e0010_WYG_005-4b>¶
　也不使齊侯得與吾為禮也疏(釋曰二十四年夏公/如齊逆女𫝊云親迎)¶
　(恒事也不志此其志何也不正其親迎於齊也然則/不言齊侯之來迎乃是常事不録而云不使齊侯得)¶
　(與吾為禮也者春秋之例得常不書莊公親迎是禮/而書故知非其逆於齊也今王姬嫁於齊而使魯為)¶
　(主齊侯如魯親逆當合書經但齊是魯讐不使齊侯/得與君為禮故不書之耳舊解齊侯親迎不至京師)¶
　(文王親迎不至于洽則天子諸侯親迎皆不至婦家/矣今恐不然何者此時王姬魯主婚故不至京師詩)¶
　(稱親迎于渭者為造舟為梁張本焉知文/王不至大姒之家略舉所疑遺諸來哲)¶
冬十月乙亥陳侯林卒¶
　𫝊諸侯日卒正也疏(釋曰重發之者此共錫命相連/恐日月之為錫命而録故𫝊明)¶
<pb:KR1e0010_WYG_005-5a>¶
　(之/)¶
王使榮叔來錫桓公命注榮氏叔字天子之上大夫也¶
禮有九錫一曰輿馬二曰衣服三曰樂則四曰朱户五¶
曰納陛六曰虎賁七曰弓矢八曰鈇鉞九曰秬鬯皆所¶
以褒徳賞功也徳有厚薄功有輕重故命有多少何休¶
曰桓弑逆之人王法所宜誅絶而反錫命悖亂天道故¶
不言天王也文五年王使榮叔歸含且賵則曰含者臣¶
子之職也以至尊行卑事故不言天王也三月王使毛¶
<pb:KR1e0010_WYG_005-5b>¶
伯來㑹葬又曰刺比失禮故亦不言天王也寗案僖二¶
十四年天王出居于鄭不可最大矣禮天子既有賵含¶
之制𫝊但譏二事共一使耳言且所以示譏一事無再¶
貶之道也以天王之尊㑹人妾祖母之葬誠失禮矣孰¶
若使任叔之子來聘使家父來求車之不可乎此三者¶
皆言天王明非義之所存舊史有詳略夫子因而弗革¶
故知曲説雖巧致逺則滯矣音義(錫星歴反賁音奔鈇/方胡反鉞音越秬音)¶
(巨黒黍鬯勅亮反香酒也悖補對反含胡暗反賵芳鳯/反刺七賜反一使所吏反任音壬滯乃計反一本作泥)¶
<pb:KR1e0010_WYG_005-6a>¶
疏(注釋曰九錫者出禮緯文也此九錫與周禮九命異/何休注公羊既引九錫之文即云百里不過九命七)¶
(十里不過七命五十里不過五命其意以九錫即是九/命也今知何説非者案大宗伯以九儀之命正邦國之)¶
(位一命受職冄命受服三命受位四命受器五命受則/六命受官七命賜國八命作牧九命作伯其言與九錫)¶
(不同明知異也今范引九錫之下直云皆所以褒徳賞/功也徳有厚薄功有輕重故命有多少則亦以九錫異)¶
(也但此九錫亦是賜命之類故引之或以范亦與何同/恐非也白虎通云能安民者賜車馬能富民者賜衣服)¶
(能和民者賜樂則民衆多者賜朱户能進善者賜納陛/能退惡者賜虎賁能誅有罪者賜鈇鉞能征不順者賜)¶
(弓矢孝道備者賜秬鬯亦是有功特賜不闗九命之事/也舊説解九錫之名一曰輿馬大輅戎輅各一𤣥馬二)¶
(也二曰衣服謂𤣥衮也三曰樂則謂軒懸之樂也四曰/朱户謂所居之室朱其户也五曰納陛謂從中階而升)¶
<pb:KR1e0010_WYG_005-6b>¶
(也六曰虎賁謂三百人也七曰弓矢彤玈之弓矢也八/曰鈇鉞謂大柯斧賜之専殺也九曰秬鬯之酒盛以圭)¶
(瓉之中以/祭祀也)¶
　𫝊禮有受命無來錫命錫命非正也注賞人於朝與¶
　人共之當召而錫也周禮大宗伯職曰王命諸侯則¶
　儐之是来受命音義(朝直遥反/儐必刃反)生服之死行之禮也¶
　生不服死追錫之不正甚矣疏(釋曰文公踰年而賜/成公八年乃賜桓公)¶
　(死後追賜三者異時嫌不得相䝉故竝/皆發𫝊此追命失禮最大故以甚言之)¶
王姬歸于齊¶
<pb:KR1e0010_WYG_005-7a>¶
　傳為之中者歸之也疏(釋曰十一年王姬歸于齊𫝊/曰過我也此云為之中者歸)¶
　(之發𫝊不同者此王姬由魯而嫁故曰為/之中者彼王姬非魯主婚故直云過我也)¶
齊師遷紀郱鄑郚音義(郱步丁反鄑子移反郚音/吾郱鄑郚三字為國名)¶
　𫝊紀國也邢鄑郚國也注此國以三言為名或曰遷¶
　紀于郱鄑郚注十年宋人遷宿𫝊曰遷亡辭也其不¶
　地宿不復見矣齊師遷紀四年復書紀侯大去其國¶
　者紀侯賢不與齊師之亡紀故變文以見義郱鄑郚¶
　之君無紀侯之賢故不復見従常例也若齊師遷紀¶
<pb:KR1e0010_WYG_005-7b>¶
　于郱鄑郚當言于以明之又不應復書地當如宋人¶
　遷宿齊人遷陽或曰之説寗所未詳音義(復扶又反/見賢徧反)¶
　(下/同)疏(注釋曰此范難或曰之説言宿陽既亡不/地則此亦不應復書地何書於郱鄑郚乎)¶
二年春王二月葬陳莊公¶
夏公子慶父帥師伐於餘丘注慶父名字仲父¶
　傳國而曰伐於餘丘邾之邑也其曰伐何也公子貴¶
　矣師重矣而敵人之邑公子病矣病公子所以譏乎¶
　公也其一曰君在而重之也注邾君在此邑故不繼¶
<pb:KR1e0010_WYG_005-8a>¶
　于邾使若國疏(注釋曰觀𫝊上文其曰伐何也公子/貴矣云云所以譏乎公也則是解其)¶
　(稱伐之意而范注解一曰之義則似解不繼于邾者/一曰君在而重之也亦是解其稱伐之意言邑而稱)¶
　(伐者為君在重之使若國然故/邑亦稱伐是上下不相違也)¶
秋七月齊王姬卒疏(釋曰何休云内女卒日此不日者/恩實輕於内女案成八年冬十月)¶
(癸卯把叔姬卒書日此/不書日是輕於内女也)¶
　𫝊為之者卒之也注主其嫁則有兄弟之恩死則服¶
　之服之故書卒禮記曰齊告王姬之喪魯莊公為之¶
　大功音義(為于/偽反)¶
<pb:KR1e0010_WYG_005-8b>¶
冬十有二月夫人姜氏㑹齊侯于禚注禚齊地音義(禚/章)¶
(畧/反)¶
　傳婦人既嫁不踰竟踰竟非正也婦人不言㑹言㑹¶
　非正也饗甚矣注饗在四年音義(竟音境後踰/竞例音同)¶
乙酉宋公馮卒音義(馮皮/冰反)疏(釋曰案世本馮是宋莊公/穆公之長子宋督既弑與)¶
(夷則馮是當正/故亦書日卒也)¶
三年春王正月溺㑹齊侯伐衛注徐&KR0684;曰傳例曰往月¶
危往也齊受天子罪人為之興師而魯與同其理危也¶
<pb:KR1e0010_WYG_005-9a>¶
音義(溺乃/狄反)疏(注釋曰定八年𫝊文㑹例時齊魯/黨大惡罪人故書月以見危也)¶
　𫝊溺者何也公子溺也其不稱公子何也注據二年¶
　公子慶父帥師伐於餘丘稱公子惡其㑹仇讎而伐¶
　同姓故貶而名之也音義(惡烏/路反)¶
夏四月葬宋莊公¶
　傳月葬故也¶
五月葬桓王¶
　傳𫝊曰改葬也注若實改葬當言改以明之郊牛之¶
<pb:KR1e0010_WYG_005-9b>¶
　口傷改卜牛是也𫝊當以七年乃𦵏故謂之改𦵏疏¶
　(釋曰𫝊云改葬而范違之者以經不言改故知非改/葬也𫝊言改者以見喪踰七年已行吉禮今始反服)¶
　(喪服故謂之改葬又感精符云恒星不見夜中星隕/如雨而王不懼使榮叔改葬桓王冡奢麗大甚如讖)¶
　(之言則改葬桓王在恒星不見/之後故范謂此時非改葬也)改葬之禮緦舉下緬¶
　也注緦者五服最下言舉下緬上從緦皆反其故服¶
　因葬桓王記改葬之禮不謂改葬桓王當服緦也猶¶
　晦震夷伯之廟因明天子諸侯之制不謂夷伯非魯¶
　之大夫也寗之先君與蔡司徒論之詳矣江熙曰葬¶
<pb:KR1e0010_WYG_005-10a>¶
　稱公舉五等之上改葬禮緦舉五服之下以葬緬藐¶
　逺也天子諸侯易服而葬以為交於神明者不可以¶
　純凶況其緬者乎是故改葬之禮其服唯輕言緬釋¶
　所以緦也音義(緦息詞反緬/亡善反逺也)疏(注釋曰五服者案喪/服有斬衰齊衰大功)¶
　(小功緦麻是也改葬之禮各從本服但緦麻者是五/服之下故𫝊云改葬之禮緦者舉下以緬上也不謂)¶
　(改葬桓王之時唯服緦耳蔡司徒者謂蔡謨也江熙/以為改葬之禮其服唯輕故云天子諸侯易服而葬)¶
　(以證唯緦耳知天子諸侯易服而葬者檀弓云弁絰/葛而葬與神交之道也鄭𤣥云接神之道不可以純)¶
　(凶天子諸侯變服而葬冠素弁以葛為環絰既虞卒/哭乃服受服也變服者謂未葬以前服麻葬則易之)¶
<pb:KR1e0010_WYG_005-10b>¶
　(以葛/也)或曰郤尸以求諸侯注停尸七年以求諸侯㑹¶
　葬非人情也音義(郤去畧反又去逆反杜/預云尸未葬之通稱)天子志崩¶
　不志葬必其時也何必焉舉天下而葬一人其義不¶
　疑也志𦵏故也危不得葬也曰近不失崩不志崩失¶
　天下也注京師去魯不逺赴告之命可不踰旬而至¶
　史不志崩則亂可知疏(注釋曰王城去魯纔餘千里/赴喪者旬日而至史不記崩)¶
　(亂可/知矣)獨陰不生獨陽不生獨天不生三合然後生注¶
　徐邈曰古人稱萬物負陰而抱陽冲氣以為和然則¶
<pb:KR1e0010_WYG_005-11a>¶
　𫝊所謂天蓋名其冲和之功而神理所由也㑹二氣¶
　之和極發揮之美者不可以柔剛滯其用不得以陰¶
　陽分其名故歸於冥極而謂之天凡生類稟靈知於¶
　天資形於二氣故又曰獨天不生必三合而形神生¶
　理具矣音義(揮許歸反冥亡丁反/稟使錦反知音智)故曰母之子也可¶
　天之子也可尊者取尊稱焉卑者取卑稱焉注王者¶
　尊故稱天子衆人卑故稱母子音義(母之子也可絶/句丁倣此尊稱)¶
　(尺證反下/卑稱同)疏(釋曰凡物之生皆資二氣之和稟上天/之靈知不可以柔剛滯其用不得以陰)¶
<pb:KR1e0010_WYG_005-11b>¶
　(陽分其名故云三合然後生也雖資三合然終推功/冥極故云天之子也託之人事故又曰父之子母之)¶
　(子也天則感生者衆言天足以兼父不得云父子而/曰天子衆人或知母而不知父故云母子亦不云父)¶
　(子也衆人亦稟天氣而生不云天子者天子取尊稱/故稱天子衆人取卑稱故稱母子也𫝊因論天子崩)¶
　(葬故明其別稱也然則陰能成物陽能生物天能養/物而總云生者凡萬物初生必須三氣合四時和然)¶
　(後得生不是獨陽得生也但既生之後始分繫三氣/耳注云不可以剛柔滯其用不得以陰陽分其名者)¶
　(易繫辭云一陰一陽之謂道王弼云一陰一陽者或/謂之陰或謂之陽不可定名也夫為陰則不能為陽)¶
　(為柔則不能為剛唯不陰不陽然後為陰陽之宗不/柔不剛然後為剛柔之主故無方無體非陽非陰始)¶
　(得謂之道始得謂之神是也剛柔者即陰陽之别名/也故繫辭又云動静有常剛柔斷矣注云陽動陰静)¶
<pb:KR1e0010_WYG_005-12a>¶
　(剛柔之斷也是剛/則陽柔則陰也)其曰王者民之所歸往也¶
秋紀季以&KR0566;入于齊注季紀侯弟音義(&KR0566;下/圭反)¶
　𫝊&KR0566;紀之邑也入于齊者以&KR0566;事齊也入者内弗受¶
　也注雍曰紀國微弱齊將吞并紀季深覩存亡之機¶
　大懼社稷之傾故超然遐舉以&KR0566;事齊庶𦙍嗣不泯¶
　宗廟永存春秋賢之故褒之以字齊受人之邑而滅¶
　人之國故於義不可受也音義(并必性反/泯彌忍反)疏(釋曰重/發之者)¶
　(此齊不可受嫌/違例故重發之)¶
<pb:KR1e0010_WYG_005-12b>¶
冬公次于郎¶
　𫝊次止也有畏也欲救紀而不能也注畏齊¶
四年春王二月夫人姜氏饗齊侯于祝丘注饗食也兩¶
君相見之禮凡㑹書月著時事有危雖於公發例亦無¶
所不關祝丘魯地音義(饗本又作享香丈反/著張畧反又張慮反)疏(注釋曰/饗食也)¶
(者烹太牢以飲賓故云兩君相見之禮夫人與齊侯非/禮饗食故云著時事有危此與二年禚之㑹書月以著)¶
(危而五年夏夫人姜氏如齊師不書月者何休云再/出書月重之三出不月者省文從可知也事或然矣)¶
　𫝊饗甚矣注以非禮尤甚故謹而月之饗齊侯所以¶
<pb:KR1e0010_WYG_005-13a>¶
　病齊侯也¶
三月紀伯姬卒注隠二年履緰所逆者内女卒例日伯¶
姬失國略之故月也音義(緰/須)音疏(注釋曰僖九年秋七/月乙酉伯姬卒是例)¶
(日也此不日明/為失國略之也)¶
　𫝊外夫人不卒此其言卒何也吾女也適諸侯則尊¶
　同以吾為之變卒之也注禮諸侯絶旁朞姑姊妹女¶
　子子嫁於國君者尊與已同則為之服大功九月變¶
　不服之例然則適大夫者不書卒音義(為于偽反/朞居其反)疏¶
<pb:KR1e0010_WYG_005-13b>¶
　(注釋曰莒慶髙固竝逆叔姬經/無卒文是適大夫不書卒也)¶
夏齊侯陳侯鄭伯遇于垂注𫝊例曰不期而㑹曰遇遇¶
者志相得也¶
紀侯大去其國¶
　傳大去者不遺一人之辭也言民之從者四年而後¶
　畢也紀侯賢而齊侯滅之不言滅而曰大去其國者¶
　不使小人加乎君子注不曰滅而曰大去其國蓋抑¶
　無道之强以優有道之弱若進止在已非齊所得滅¶
<pb:KR1e0010_WYG_005-14a>¶
　也何休曰春秋楚世子商臣弑其君其後滅江六不¶
　言大去又大去者於齊滅之不明但知不使小人加¶
　乎君子而不言滅縱失襄公之惡反為大去也鄭君¶
　釋之曰商臣弑其父大惡也不得但為小人江六之¶
　君又無紀侯得民之賢不得變滅言大去也元年冬¶
　齊師遷紀三年紀季以&KR0566;入于齊今紀侯大去其國¶
　是足起齊滅之矣即以變滅言大去為縱失襄公之¶
　惡是乃經也非𫝊也且春秋因事見義舎此以滅人¶
<pb:KR1e0010_WYG_005-14b>¶
　為罪者自多矣音義(縱子用反下同見/賢徧反舎音捨)疏(注釋曰此/是鄭難何)¶
　(休云縱失襄公之惡也言春秋有因事見義者不得/不舎此以滅人為罪也若僖五年晉人執虞公十九)¶
　(年梁亡之/類是也)¶
六月乙丑齊侯葬紀伯姬¶
　傳外夫人不書𦵏此其書葬何也吾女也失國故隠¶
　而𦵏之注隠痛也不曰卒而曰𦵏閔紀之亡也疏(注/釋)¶
　(曰知非為危者紀國已滅而齊葬之非復紀之臣子/能葬故知閔之非為危也又三十年八月癸亥𦵏紀)¶
　(叔姬𫝊曰日葬閔紀之亡也知此亦是閔/之也不於卒閔之者𦵏者送終大事故也)¶
<pb:KR1e0010_WYG_005-15a>¶
秋七月¶
冬公及齊人狩于郜注郜齊地音義(狩音獸郜古報/反左氏作禚)¶
　𫝊齊人者齊侯也其曰人何也卑公之敵所以卑公¶
　也注内無貶公之道何為卑公也不復讎而怨不釋¶
　刺釋怨也音義(怨紆元反又紆願/反後同刺七賜反)¶
五年春王正月¶
夏夫人姜氏如齊師¶
　傳師而曰如衆也注言師衆大如國故可以言如若¶
<pb:KR1e0010_WYG_005-15b>¶
　言如齊侯則不可疏(釋曰解經二年夫人姜氏㑹齊/侯于禚四年夫人姜氏饗齊侯)¶
　(于祝丘不言如此言如齊師者言齊師衆大如國/故可言如若指齊侯則於文不可言如齊侯也)婦¶
　人既嫁不踰竟踰竟非禮也疏(釋曰復發𫝊者/嫌師與國異也)¶
秋郳黎來來朝注黎來名也音義(郳五兮反國名黎郎/兮反黎來郳君名朝)¶
(直遥反後/來朝例同)¶
　傳郳國也黎來微國之君未爵命者也¶
冬公㑹齊人宋人陳人蔡人伐衛注納惠公朔¶
　傳是齊侯宋公也其曰人何也人諸侯所以人公也¶
<pb:KR1e0010_WYG_005-16a>¶
　其人公何也逆天王之命也注王不欲立朔也疏(釋/曰)¶
　(四國皆從貶而獨言齊宋者齊為/兵主宋是大國則陳蔡亦從也)¶
六年春王二月王人子突救衛注徐邈曰諸侯不奉王¶
命朔遂得簒王威屈辱有危故月也救衛於義善故重¶
子突功不立故著其危疏(注釋曰日月之例見危者唯/施於内今施之於外者范答)¶
(薄氏云王者天下安/危所繫故亦與内同)¶
　傳王人卑者也稱名貴之也注何休以為稱子則非¶
　名也鄭君釋之曰王人賤者録則名可今以其銜命¶
<pb:KR1e0010_WYG_005-16b>¶
　救衛故貴之貴之則子突為字可知明矣此名當為¶
　字誤爾徐乾曰王人者卑者之稱也當直稱王人而¶
　已今以其能奉天子之命救衛而拒諸侯故加名以¶
　貴之僖八年公㑹王人齊侯是卑者之常稱音義(卑/者)¶
　(之稱尺證反/下常稱同)疏(注釋曰鄭答何休云𫝊文稱名貴之/者名當為字則鄭𤣥以子突非名徐)¶
　(乾云故加名以貴之則子突非字二者不同者鄭意/若以子突為名則書名者乃士之常稱𫝊何以云貴)¶
　(之故知子突是字徐乾意稱人則王之卑者不合書/名僖八年公㑹王人于洮是也今稱名即是貴之故)¶
　(二説不同或以為突是名子/是貴理亦通但注意似不然)善救衛也疏(釋曰計王/者有伐無)¶
<pb:KR1e0010_WYG_005-17a>¶
　(救而云善者朔叛逆王命天子廢之立其嗣子而遣/師往救有存諸侯之功故曰善不可以太平之法格)¶
　(之/)救者善則伐者不正矣¶
夏六月衛侯朔入于衞¶
　傳其不言伐衛納朔何也注據九年伐齊納糾言納¶
　不逆天王之命也注不與諸侯得納王之所絶入者¶
　内弗受也何用弗受也為以王命絶之也朔之名惡¶
　也朔入逆則出順矣朔出入名以王命絶之也疏(釋/曰)¶
　(朔出奔之時𫝊曰朔之名惡也此云順者謂比之入/國為順彼辟天子之召仍是惡也故稱名耳一解此)¶
<pb:KR1e0010_WYG_005-17b>¶
　(當文自相比朔入為/逆則出當為順矣)¶
秋公至自伐衛¶
　傳惡事不致此其致何也注據襄九年時有穆姜之¶
　喪㑹諸侯伐鄭不致不致則無用見公之惡事之成¶
　也音義(見賢/徧反)¶
螟音義(螟亡/丁反)¶
冬齊人來歸衛寶¶
　傳以齊首之分惡於齊也使之如下齊而來我然惡¶
<pb:KR1e0010_WYG_005-18a>¶
　戰則殺矣注若衛自歸寳於齊過齊然後與我齊首¶
　其事則我與王人戰罪差減音義(惡烏各反下同殺/色界反舊色例反)¶
　(過古禾反/差初賣反)¶
七年春夫人姜氏㑹齊侯于防注防魯地¶
　傳婦人不㑹㑹非正也¶
夏四月辛卯昔恒星不見夜中星隕如雨音義(昔如字/昔夜也)¶
(本或作㝜同見賢/徧反下不音者同)¶
　傳恒星者經星也注經常也謂常列宿音義(宿夙又/反下皆)¶
<pb:KR1e0010_WYG_005-18b>¶
　(同/)疏(注釋曰周之四月夏之二月/常列宿者謂南方七宿也)日入至於星出謂¶
　之昔不見者可以見也夜中星隕如雨注如而也星¶
　既隕而復雨音義(隕云敏反/復扶又反)其隕也如雨是夜中與¶
　注星既隕而雨必晦暝安知夜中乎音義(與音餘暝/亡定反)¶
　春秋著以𫝊著疑以𫝊疑注明實録也音義(𫝊直/専反)疏¶
　(釋曰其隕如雨是夜中與謂星隕而天必晦暝何知/是夜中乎春秋之意著以𫝊著疑以𫝊疑皆以實録)¶
　(故知/夜中)中之幾也而曰夜中著焉爾注幾微也星既隕¶
　而雨中微難知而曰夜中自以實著爾非億度而知¶
<pb:KR1e0010_WYG_005-19a>¶
　音義(度徒/各反)疏(釋曰謂雨晦暝幾微也中微難知而曰/夜中者是事之著見焉爾非億度而知)¶
　(也/)何用見其中也失變而録其時則夜中矣注失星¶
　變之始而録其已隕之時檢録漏刻以知夜中疏(釋/曰)¶
　(謂經以何事知其夜中者以失星變之始而/録其已隕之時揆度漏刻則正當夜中矣)其不曰¶
　恒星之隕何也我知恒星之不見而不知其隕也我¶
　見其隕而接於地者則是雨説也注言我見從上來¶
　接於下然後可言雨星今唯見在下故曰隕星音義¶
　(我見見音如字注/同雨于付反注同)著於上見於下謂之雨著於下不¶
<pb:KR1e0010_WYG_005-19b>¶
　見於上謂之隕豈雨説哉注解經不得言雨星而言¶
　隕星也鄭君曰衆星列宿諸侯之象不見者是諸侯¶
　棄天子禮義法度也劉向曰隕者象諸侯隕墜失其¶
　所也又夜中而隕者象不終其性命中道而落音義¶
　(見于下如字或賢/徧反墜直類反)疏(釋曰解經上文云恒星不見下/文其不曰恒星之隕者又自解)¶
　(之我知恒星之不見而不知其隕者是何星故不得/言之也又解不言雨星而言隕星意言我見從上而)¶
　(隕又下接於地則可以雨説之也今唯見其下不見/其上故曰隕星又總説隕之與雨二者之别著於上)¶
　(見於下謂之雨著於下不見於上謂之隕豈兩説哉/言不見在上故不可以雨説之徐邈云著於上謂雲)¶
<pb:KR1e0010_WYG_005-20a>¶
　(著/上)¶
秋大水¶
　傳髙下有水災曰大水疏(釋曰復發𫝊者嫌大水無/麥苗異於常故重發之)¶
無麥苗¶
　傳麥苗同時也注麥與黍稷之苗同時死¶
冬夫人姜氏㑹齊侯于穀注穀齊地¶
　傳婦人不㑹㑹非正也疏(釋曰再發𫝊者防是魯/地穀是齊地故重發之)¶
八年春王正月師次于郎以俟陳人蔡人注時陳蔡欲¶
<pb:KR1e0010_WYG_005-20b>¶
伐魯故出師以待之¶
　傳次止也俟待也¶
甲午治兵¶
　傳出曰治兵習戰也入曰振旅習戰也注振整也旅¶
　衆也疏(釋曰此治兵振旅皆云習戰也周禮仲秋敎/治兵仲春敎振旅出入㓜賤雖殊同是敎戰)¶
　(之法故此𫝊二者皆以習戰言之公羊以治兵為祠/兵亦云其禮一也周禮仲秋敎治兵此非秋亦云治)¶
　(兵者周禮四時謂武故各立別名此據/出師之事故雖春亦得以治兵為名)治兵而陳蔡¶
　不至矣兵事以嚴終注以嚴整終事故敵人不至故¶
<pb:KR1e0010_WYG_005-21a>¶
　曰善陳者不戰此之謂也善為國者不師注導之以¶
　徳齊之以禮江熙曰鄰國望我歡若親戚何師之為¶
　音義(陳直覲反下文皆/同導徒報反下同)善師者不陳注師衆素嚴不¶
　須耀軍列陳江熙曰上兵伐謀何乃至陳善陳者不¶
　戰注軍陳嚴整敵望而畏之莫敢戰善戰者不死注¶
　投兵勝地故無死者江熙曰辟實攻虛則不死善死¶
　者不亡注民盡其命無奔背散亡者也江熙曰見危¶
　授命義存君親雖没猶存音義(盡津忍反/背音佩)疏(釋曰善/為國者)¶
<pb:KR1e0010_WYG_005-21b>¶
　(不師謂有明王時導之以徳齊之以禮不起軍師而/四海賓服則黄帝堯舜時是也善師者不陳若齊桓)¶
　(公伐楚不設行陳而服罪也善陳者不戰即此魯能/嚴整終事而陳蔡不至也善戰者不死若文王伐崇)¶
　(因壘而崇自服也善死者不亡若柏舉之戰吳雖入/楚父老致死還復楚國也此引文為證頗允𫝊文一)¶
　(准此解則與注少僻但舊有此説故今/亦存之其注虚觀文則曉故不復明釋)¶
夏師及齊師圍郕郕降于齊師音義(降户江反下/文及注皆同)¶
　傳其曰䧏于齊師何不使齊師加威於郕也注郕同¶
　姓之國而與齊伐之是用師之過也故使若齊無武¶
　功而郕自降¶
<pb:KR1e0010_WYG_005-22a>¶
秋師還音義(還音/旋)¶
　傳還者事未畢也遯也注郕巳降而以未畢為文者¶
　葢辟滅同姓之國示不卒其事音義(遯徒/困反)¶
冬十有一月癸未齊無知弑其君諸兒音義(兒如字一/音五兮反)¶
　傳大夫弑其君以國氏者嫌也弑而代之也¶
九年春齊人殺無知¶
　傳無知之挈失嫌也疏(釋曰重發之者月與不月/地與不地之異故重發之)稱¶
　人以殺大夫殺有罪也音義(挈苦/結反)¶
<pb:KR1e0010_WYG_005-22b>¶
公及齊大夫盟于暨注暨魯地音義(暨其器反/左氏作蔇)¶
　傳公不及大夫注春秋之義内大夫可以㑹諸侯公¶
　不可以盟外大夫所以明尊卑定内外也今齊國無¶
　君要當有任其盟者故不得不以權通大夫不名無¶
　君也注禮君前臣名齊無君故大夫不名盟納子糾¶
　也不日其盟渝也注變盟立小白音義(渝羊/朱反)當齊無¶
　君制在公矣當可納而不納故惡内也音義(惡烏路/反下及)¶
　(注惡内/皆同)¶
<pb:KR1e0010_WYG_005-23a>¶
夏公伐齊納糾注不言子糾而直云糾者眀繫在於魯¶
故挈之也春秋於内公子為大夫者乃記其奔子糾不¶
為大夫故不書其奔鄭忽既受命嗣位是以書其出然¶
則重非嫡嗣官非大夫皆事例所略故許叔蔡季小白¶
重耳通亦不書出音義(糾居黝反左氏作子糾/嫡丁歴反重直龍反)疏(注釋/曰下)¶
(文取子糾殺之稱子此直云糾故解其意欲明繫在魯/故挈之又解子糾不書出奔之意言内公子為大夫者)¶
(乃記其奔若閔二年公子慶父出奔/莒是也子糾不書出是不為大夫也)¶
　𫝊當可納而不納齊變而後伐故乾時之戰不諱敗¶
<pb:KR1e0010_WYG_005-23b>¶
　惡内也注何休曰三年溺㑹齊師伐衛故貶而名之¶
　四年公及齊人狩于郜故卑之曰人今親納讐子反¶
　惡其晚恩義相違莫此之甚鄭君釋之曰於讐不復¶
　則怨不釋而魯釋怨屢㑹仇讐一貶其臣一卑其君¶
　亦足以責魯臣子其餘則同不復譏也至於伐魯納¶
　糾譏當可納而不納爾此是正義不相反也寗謂讐¶
　者無時而可與通縱納之遲晚又不能全保讐子何¶
　足以惡内乎然則乾時之戰不諱敗齊人取子糾殺¶
<pb:KR1e0010_WYG_005-24a>¶
　之皆不迃其文正書其事内之大惡不待貶絶居然¶
　顯矣二十四年公如齊親迎亦其類也惡内之言𫝊¶
　或失之音義(惡烏路反注同復扶又反迃音/于一音紆又於武反迎魚敬反)疏(注釋/曰范)¶
　(既不從傳文以為大惡又莊公親逆未是大罪而云/亦其類者以公忘父之仇而遽舉兵動衆既不能强)¶
　(為齊所敗是大惡也魯與齊為讐而公娶其女/雖得親迎之常甚失結婚之義故云亦其類也)¶
齊小白入于齊¶
　𫝊大夫出奔反以好曰歸注成十四年衛孫林父自¶
　晉歸于衛是也以惡曰入齊公孫無知弑襄公公子¶
<pb:KR1e0010_WYG_005-24b>¶
　糾公子小白不能存出亡注子糾奔魯小白奔莒齊¶
　人殺無知而迎公子糾於魯公子小白不讓公子糾¶
　先入又殺之于魯故曰齊小白入于齊惡之也音義¶
　(惡烏/路反)¶
秋七月丁酉葬齊襄公注諸公子爭立國亂故危之¶
八月庚申及齊師戰于乾時我師敗績注不言及者主¶
名内之卑者乾時齊地疏(注釋曰桓十七年及齊師戰/于郎注云公親帥之諱故不)¶
(言公此亦云及知非公者彼𫝊云不云敗為内諱也以/其諱故知公也今經書敗𫝊又不釋之故知是内之卑)¶
<pb:KR1e0010_WYG_005-25a>¶
(者/)¶
九月齊人取子糾殺之注言子糾者明其貴宜為君疏¶
(注釋曰公羊云其稱子糾何貴也其貴奈何宜為/君也是其貴故以子某稱之如子般子野之類也)¶
　𫝊外不言取疏(釋曰取是内取故外不得言取今云/取者惡内也一解外不言取者謂楚)¶
　(人殺徵舒慶封並不言取此雖是/何休之義亦得通一家故并録之)言取病内也取易¶
　辭也猶曰取其子糾而殺之云爾注猶言自齊之子¶
　糾今取而殺之言魯不能救䕶也音義(易以/豉反)千室之¶
　邑可以逃難百室之邑可以隠死以千乘之魯而不¶
<pb:KR1e0010_WYG_005-25b>¶
　能存子糾以公為病矣音義(難乃旦反下注/同乘繩證反)¶
冬浚洙音義(浚音峻深也洙音/殊杜預云水名)¶
　傳浚洙者深洙也著力不足也注畏齊難¶
十年春王正月公敗齊師于長勺注長勺魯地音義(敗/必)¶
(邁反又皮邁反/下同勺時酌反)¶
　𫝊不日疑戰也注疑戰者言不尅日而戰以詐相襲¶
　疑戰而曰敗勝内也注勝内謂勝在内¶
二月公侵宋疏(釋曰舊説以為公與宿盟宋方病宿故/公侵之若此則是公之無惡𫝊何惡公)¶
<pb:KR1e0010_WYG_005-26a>¶
(也公與宿盟經無其事為宿侵宋𫝊無其文是舊説妄/也隠元年盟于宿范以為地是公不與宿盟也但不知)¶
(何為/侵也)¶
　傳侵時此其月何也乃深其怨於齊又退侵宋以衆¶
　其敵惡之故謹而月之音義(惡烏/路反)¶
三月宋人遷宿¶
　傳遷亡辭也注為人所遷則無復國家故曰亡辭閔¶
　二年齊人遷陽亦是也音義(復扶富反下/文及注同)疏(釋曰春/秋言遷)¶
　(有二種之例一表亡辭者此文是也二見存亡國者/邢遷于夷儀是也不於元年遷紀發𫝊者彼以紀侯)¶
<pb:KR1e0010_WYG_005-26b>¶
　(賢經變文以示義非正故不發之遷陽不發從此省/文也遷文三起例者此是亡辭之始邢是復國之初)¶
　(許獨自不月故三發之也范畧例云凡遷有十亡遷/有三者齊人遷陽宋人遷宿齊師遷紀是也好遷有)¶
　(七者邢遷夷儀衛遷帝丘蔡遷州來許遷于葉許遷/于夷許遷白羽許遷容城是也餘遷皆月許四遷不)¶
　(月者以其小略之如邑也遷紀/不月者文承月下䝉之可知也)其不地宿不復見也¶
　注國亡不復見經不言滅者言滅則殺其君滅其宗¶
　廟社稷就而有之不遷其民音義(見賢/偏反)遷者猶未失¶
　其國家以往者也注謂自遷者僖元年邢遷于夷儀¶
　成十五年許遷于葉之類是也彼二傳曰遷者猶得¶
<pb:KR1e0010_WYG_005-27a>¶
　其國家以往者也此傳云遷者猶未失其國家以往¶
　互文也音義(葉舒/涉反)¶
夏六月齊師宋師次于郎¶
　傳次止也畏我也¶
公敗宋師于乘丘注乘丘魯地音義(乗繩/證反)¶
　傳不日疑戰也疑戰而曰敗勝内也¶
秋九月荆敗蔡師于莘注莘蔡地音義(莘所/巾反)以蔡侯獻¶
武歸音義(獻武本亦依/左氏作舞)¶
<pb:KR1e0010_WYG_005-27b>¶
　傳荆者楚也何為謂之荆狄之也何為狄之聖人立¶
　必後至天子弱必先叛故曰荆狄之也蔡侯何以名¶
　也注據僖十五年秦獲晉侯不名絶之也何為絶之¶
　獲也中國不言敗注據宣十二年晉荀林父帥師及¶
　楚子戰于邲晉師敗績不言敗晉師音義(邲皮必反/又扶必反)¶
　(一音弼/績如字)此其言敗何也中國不言敗蔡侯其見獲乎¶
　其言敗何也釋蔡侯之獲也以歸猶愈乎執也注為¶
　中國諱見執故言以歸音義(為于/偽反)¶
<pb:KR1e0010_WYG_005-28a>¶
冬十月齊師滅譚譚子奔莒注桓十一年鄭忽出奔衛¶
𫝊曰其名失國也十六年衛侯朔出奔齊𫝊曰朔之名¶
惡也然則出奔書名有二義譚子國滅不名盖無罪也¶
凡書奔者責不死社稷不言出者國滅無所出也他皆¶
放此疏(注釋曰禮言失地名故鄭忽失國而名也𫝊曰/朔之名惡也是衛侯為惡而名故云有二義滅)¶
(國無文故注又云譚子不名盖無罪也雖/無罪不名以其不能死社稷書奔是譏也)¶
十有一年春王正月¶
夏五月戊寅公敗宋師于鄑注鄑魯地音義(敗必邁反/下及注同)¶
<pb:KR1e0010_WYG_005-28b>¶
(鄑子/移反)¶
　傳内事不言戰舉其大者其日成敗之也注結日列¶
　陳不以詐相襲得敗師之道故曰成也音義(陳直/覲反)宋¶
　萬之獲也疏(釋曰𫝊言獲宋萬而經不書者此時尚/卑故不書反國為卿始弑君是故書之)¶
　(雖書以新升為卿未賜族故經/不言氏𫝊以為宋之卑者是也)¶
秋宋大水¶
　𫝊外災不書此何以書王者之後也高下有水災曰¶
　大水疏(釋曰重𤼵𫝊者嫌/外災與内異也)¶
<pb:KR1e0010_WYG_005-29a>¶
冬王姬歸于齊¶
　傳其志過我也音義(過古/禾反)¶
十有二年春王三月紀叔姬歸于&KR0566;注&KR0566;紀邑也紀季¶
所用入于齊者紀國既滅故歸&KR0566;¶
　傳國而曰歸此邑也其曰歸何也吾女也失國喜得¶
　其所故言歸焉爾注江熙曰四年齊滅紀不言滅而¶
　言大去者義有所見爾則國滅也叔姬來歸不書非¶
　歸寧且非大歸也叔姬守節積有年矣紀季雖以&KR0566;¶
<pb:KR1e0010_WYG_005-29b>¶
　入于齊不敢懐貳然襄公豺狼未可闇信桓公既立¶
　徳行方宣於天下是以叔姬歸于&KR0566;魯喜其女得申¶
　其志音義(見賢徧反豺仕/皆反行下孟反)¶
夏四月¶
秋八月甲午宋萬弑其君捷及其大夫仇牧注捷宋閔¶
公音義(牧音/目)¶
　𫝊宋萬宋之卑者也疏(釋曰傳言宋之卑者解不稱/氏之意與宋督同别於無知)¶
　(祝吁/也)卑者以國氏及其大夫仇牧以尊及卑也仇牧¶
<pb:KR1e0010_WYG_005-30a>¶
　閑也注仇牧扞衛其君故見殺也桓二年𫝊曰臣既¶
　死君不忍稱其名今仇牧書名則知宋君先弑疏(釋/曰)¶
　(復發傳者孔父先君死發𫝊以明閑此則後君死故/又發𫝊荀息雖同後死之例但仇牧是卑者所殺荀)¶
　(息為尊卿殺之/故又發𫝊也)¶
冬十月宋萬出奔陳注宋久不討賊致令得奔故謹而¶
月之音義(令力/呈反)疏(注釋曰無知八年冬弑君九年春始/被殺而經不書月此宋萬八月弑君)¶
(十月出奔而云久不討賊故謹而月之者以祝吁書月/𫝊云謹之則此書月亦是謹之可知也然則無知既經)¶
(三月齊人殺得之故直書時此宋/人不能即討令得奔故謹而月之)¶
<pb:KR1e0010_WYG_005-30b>¶
十有三年春齊人宋人陳人蔡人邾人㑹于北杏注北¶
杏齊地疏(釋曰鄭釋廢疾數九㑹則以柯之明年為始/范今數衣裳則通言北杏之㑹二説不同者)¶
(鄭以孔子云九合諸侯北杏之㑹經無諸侯之文故不/數之范以𫝊文直云衣裳之㑹不論諸侯多少北杏𫝊)¶
(云齊侯宋公也故并以北杏數之范亦以𫝊云/衣裳之㑹十有一兵車之㑹四故與鄭不同)¶
　𫝊是齊侯宋公也其曰人何也始疑之何疑焉桓非¶
　受命之伯也將以事授之者也注言諸侯將權時推¶
　齊侯使行伯事曰可矣乎未乎注邵日疑齊桓雖非¶
　受命之伯諸侯推之便可以為伯乎未也舉人衆之¶
<pb:KR1e0010_WYG_005-31a>¶
　辭也注稱人言非王命衆授之以事疏(釋曰經不書/某侯某侯云)¶
　(某人某人者是衆授之辭也經以衆授為文明非/王命是未得王命未可以為伯覆上未乎之意也)¶
夏六月齊人滅遂¶
　𫝊遂國也其不日微國也¶
秋七月¶
冬公㑹齊侯盟于柯注柯齊地音義(柯古/河反)¶
　𫝊曹劌之盟也信齊侯也注曹劌之盟經𫝊無文盖¶
　有信者也公羊𫝊曰要盟可犯而桓公不欺曹子可¶
<pb:KR1e0010_WYG_005-31b>¶
　讐而桓公不怨桓公之信著於天下自柯之盟始音¶
　義(劌居衛反/要於遥反)疏(釋曰傳云曹劌之盟也而注云經𫝊/無文者謂曹劌與齊侯盟為信之事)¶
　(穀梁經𫝊不説也注又云葢有信者也故即引公羊/桓公為信之事以結之一解云經𫝊無文者不如公)¶
　(羊具説劌盟之状也與前解少異耳大㫖亦同要盟/可犯而桓公不欺曹子手劒刼齊侯共盟使歸汶陽)¶
　(之田而齊侯亦還之是也曹子可讐而桓公不怨謂/以臣刼君是可讐也桓公終不罪曹子是不怨也)¶
　桓盟雖内與不日信也注公盟例日外諸侯盟例不¶
　日桓大信逺著故雖公與盟猶不日音義(與音預/注同)¶
十有四年春齊人陳人曹人伐宋疏(釋曰盖同左氏/背北杏㑹故也)¶
<pb:KR1e0010_WYG_005-32a>¶
夏單伯㑹伐宋¶
　傳㑹事之成也注伐事已成單伯乃至音義(單音/善)¶
　(釋曰此解經言㑹伐宋之意以諸侯/伐事已成而單伯始至故云㑹伐宋)¶
秋七月荆入蔡¶
　𫝊荆者楚也其曰荆何也州舉之也疏(釋曰麋信云/楚子貪淫為)¶
　(息媯滅蔡故州舉之是取左𫝊之説非也十年𫝊云/聖人立必後至天子弱必先叛故曰荆狄之也則此)¶
　(亦與彼/同耳)州不如國注言荆不如言楚國不如名注言¶
　楚不如言介葛廬音義(介音/界)名不如字注言介葛廬¶
<pb:KR1e0010_WYG_005-32b>¶
　不如言邾儀父¶
冬單伯㑹齊侯宋公衛侯鄭伯于鄄注鄄衛地¶
　𫝊復同㑹也注諸侯欲推以為伯故復同㑹于此以¶
　謀之音義(鄄音絹復扶/又反注同)¶
十有五年春齊侯宋公陳侯衛侯鄭伯㑹于鄄¶
　𫝊復同㑹也注為欲推桓為伯故復㑹於此音義(復/扶)¶
　(又反為欲/于偽反)疏(釋曰重發𫝊者諸侯至此/方信齊桓故更發之也)¶
夏夫人姜氏如齊¶
<pb:KR1e0010_WYG_005-33a>¶
　傳婦人既嫁不踰竟踰竟非禮也疏(釋曰重發之者/此非淫恐異故)¶
　(發𫝊/同之)¶
秋宋人齊人邾人伐郳注宋主兵故序齊上也班序上¶
下以國大小為次夷狄在下征伐則以主兵為先春秋¶
之常也他皆放此¶
鄭人侵宋¶
冬十月¶
十有六年春王正月¶
<pb:KR1e0010_WYG_005-33b>¶
夏宋人齊人衛人伐鄭¶
秋荆伐鄭¶
冬十有二月㑹齊侯宋公陳侯衛侯鄭伯許男曹伯滑¶
伯滕子同盟于幽注幽宋地音義(滑于/八反)¶
　𫝊同者有同也同尊周也疏(釋曰公羊𫝊云同盟者/何同欲也左𫝊云同盟)¶
　(于幽鄭成也此云同盟者同尊周也見三𫝊意各異/也所謂同尊周也者諸侯推桓為伯使翼戴天子即)¶
　(是尊周/之事)不言公外内寮一疑之也注十三年春㑹于¶
　北杏諸侯俱疑齊桓非受命之伯欲共以事推之可¶
<pb:KR1e0010_WYG_005-34a>¶
　乎今于此年諸侯同共推桓而魯與齊讎外内同一¶
　疑公可事齊不㑹不書公以著疑焉同官為寮謂諸¶
　侯也至二十七年同盟于幽遂伯齊侯音義(寮力/彫反)疏¶
　(釋曰舊解謂㑹于北杏不言諸侯是外疑也今此㑹/不言公是内疑之也自此以後外内不復疑之故曰)¶
　(一疑也直據𫝊文事欲似然推尋范注必不得爾何/者注云外内同一疑公可事齊不㑹不書公以著疑)¶
　(焉何指北杏與此為一疑也故今更别説言此㑹公/實與之而經不言公者外内寮一疑之寮謂諸侯也)¶
　(言外内諸侯同一疑公不知可事齊乎不可事齊乎/故去公以著疑也云外内者諸侯之國或逺或近故)¶
　(以外内總之也若然十三年公㑹齊侯盟于柯所以/云公者彼柯盟曹劌要齊歸魯汶陽之田非事齊之)¶
<pb:KR1e0010_WYG_005-34b>¶
　(事縱與之盟不足為耻也此幽盟欲推齊為伯與共/尊事之魯既與齊為讐又内外一疑故經不言公以)¶
　(示意/也)¶
邾子克卒¶
　傳其曰子進之也注附齊而尊周室王命進其爵¶
十有七年春齊人執鄭詹音義(詹者/廉反)¶
　𫝊人者衆辭也以人執與之辭也注與令相執鄭詹¶
　鄭之卑者疏(釋曰稱人者衆所欲之辭故云與之謂/與齊得執也知鄭詹是鄭之卑者大夫)¶
　(卑者以國氏今經直云鄭詹故知卑者也然則卑者/可知而重發𫝊者嫌有罪去氏也知非有罪去氏者)¶
<pb:KR1e0010_WYG_005-35a>¶
　(外大夫身有罪例不去氏即祭仲之/類是也宛所以去氏者為貶鄭伯也)卑者不志此其¶
　志何也以其逃來志之也逃來則何志焉將有其末¶
　不得不録其本也注末謂逃來鄭詹鄭之佞人也音¶
　義(令力呈反/佞乃定反)¶
夏齊人殲于遂音義(殲子/㢘反)¶
　傳殲者盡也然則何為不言遂人盡齊人無遂之辭¶
　也無遂則何為言遂其猶存遂也注以其能殺齊戍¶
　故若遂之存存遂奈何曰齊人滅遂使人戌之遂之¶
<pb:KR1e0010_WYG_005-35b>¶
　因氏飲戍者酒而殺之齊人殲焉此謂狎敵也注狎¶
　猶輕也音義(遂人盡齊人絶句飲/於鴆反狎户甲反)¶
秋鄭詹自齊逃來¶
　傳逃義曰逃注齊稱人以執是執有罪也執得其罪¶
　故曰義也今而逃之是逃義也¶
冬多麋注京房易𫝊曰廢正作淫為火不明則國多麋¶
音義(麋亡/悲反)疏(注釋曰火不明者謂五行與五事五常相/配則視與禮同配南方言火不明猶言視)¶
(與禮不/明也)¶
<pb:KR1e0010_WYG_005-36a>¶
十有八年春王三月日有食之¶
　傳不言日不言朔夜食也何以知其夜食也曰王者¶
　朝日注王制曰天子𤣥冕而朝日於東門之外故日¶
　始出而有虧傷之處是以知其夜食也何休曰春秋¶
　不言月食日者以其無形故闕疑其夜食何縁書乎¶
　鄭君釋之曰一日一夜合為一日今朔日日始出其¶
　食有虧傷之處未復故知此自以夜食夜食則亦屬¶
　前月之晦故穀梁子不以為疑音義(朝直遥反處/昌慮反下同)疏¶
<pb:KR1e0010_WYG_005-36b>¶
　(注釋曰此是禮記玉藻文而云王制者謂王者之法/制非謂王制之篇也此魯事而輒言天子朝日者言)¶
　(王者朝日所以顯諸侯朝朔也天子朝日於東門之/外服𤣥冕其諸侯則玉藻云皮弁以聴朔於太廟與)¶
　(天子禮異其禮雖異皆早旦行事而昨夜有虧傷之/處尚存故知夜食也徐邈曰夜食則星無光張靖筞)¶
　(廢疾云立八尺之木不/見其影竝與范意異也)故雖為天子必有尊也貴為¶
　諸侯必有長也故天子朝日諸侯朝朔音義(長丁/丈反)¶
夏公追戎于濟西音義(濟子禮反/濟水名)¶
　𫝊其不言戎之伐我何也以公之追之不使戎邇於¶
　我也注邇猶近也不使戎得逼近於我故若入竟望¶
<pb:KR1e0010_WYG_005-37a>¶
　風退走音義(邇如字邇近也一本作/介音界亦近也竟音境)于濟西者大之¶
　也何大焉為公之追之也注言戎逺來至濟西必大¶
　有徒衆以公自追之知其審然音義(為于/偽反)¶
秋有&KR0558;注&KR0558;短狐也葢含沙射人京房易𫝊曰忠臣進¶
善君不識厥咎國生&KR0558;音義(&KR0558;本亦作蜮音或短狐本/草謂之射工射人食亦反)¶
(下文/同)疏(釋曰洪範五行傳云&KR0558;如鼈三足生於南越南/越婦人多淫故其地多&KR0558;也陸璣毛詩義疏云)¶
(&KR0558;短狐一名射影在江淮水中人在㟁上影見水中投/人影則殺之故曰射影或謂含沙射人入人皮肌其瘡)¶
(如疥范引京房易𫝊則與五行𫝊説異/又云葢含沙肘人則與陸璣説或同也)¶
<pb:KR1e0010_WYG_005-37b>¶
　傳一有一亡曰有&KR0558;射人者也音義(亡音無/又如字)疏(釋曰/舊解)¶
　(一有南越所生是也一亡魯國無是也今以為一有/一亡曰有者謂或有有時或有無時言不常也故書)¶
　(曰有若螟螽之類是常有之物不言有也上十七年/云多麋者魯之常獸是嵗偏多故書多也螟螽不言)¶
　(多者螟螽是微細之物不可以數言之故不言多也/又毎年常有不得言有也所以異於蜚&KR0558;與麋也)¶
冬十月¶
　¶
　¶
　春秋穀梁注疏卷五¶
#+PROPERTY: JUAN 卷五考證
<pb:KR1e0010_WYG_005-38a>¶
　春秋榖梁傳注疏卷五考證¶
單伯逆王姬傳單伯者何吾大夫之命乎天子者也○¶
　(臣浩/)按二傳經文作逆王姬故以單伯為魯之命大¶
　夫王姬自京師來故魯遣單伯出逆也左氏經文作¶
　送王姬故以單伯為王卿士單伯送王姬出京師過¶
　魯而適齊也一字之異解遂不同¶
傳單伯者何疏知諸侯貢士于天子者傳稱國髙在○¶
　推㝷文義應曰左傳稱國高在傳字上脫左字¶
<pb:KR1e0010_WYG_005-38b>¶
傳其不言如何也注據僖三十年○三十年監本誤作¶
　二十九年今改正¶
主使榮叔來錫桓公命注禮有九錫疏九錫者出禮緯¶
　文也○(臣浩/)按公羊疏禮緯含文嘉之言¶
　又疏此九錫與周禮九命異○(臣召南/)按疏糾何休¶
　以九錫即是九命之謬是也但經言錫桓公命不言¶
　九錫之命命字當如周禮魯本七命今加錫服飾以¶
　榮其終如八命九命者耳至白虎通所云賜車馬衣¶
<pb:KR1e0010_WYG_005-39a>¶
　服樂則朱户納陛虎賁鈇鉞弓矢秬鬯皆是有功特¶
　賜既與九命無關且隨其功之大小為賜未有一時¶
　具全如魏晉間簒臣之為也禮緯本不足憑何注公¶
　羊亦非傳意范注已知何説之非楊疏又暢九命九¶
　錫不同之㫖公羊傳曰命者何加我服也其言桓公¶
　何追命也公羊經解如此平易即榖梁傳亦曰生服¶
　之生不服則豈有朱户納陛云云如禮緯所列九錫¶
　者哉¶
<pb:KR1e0010_WYG_005-39b>¶
　又疏能征不順者賜弓矢○順字監本誤作顯今改¶
　正(臣浩/)按白虎通原文作征不義¶
齊師遷紀郱鄑郚傳郱鄑郚國也注此國以三言為名¶
　○(臣浩/)按以郱鄑郚為國惟榖梁然公羊明言是紀¶
　之邑但不言是三邑左氏無傳杜注曰齊欲滅紀故¶
　遷其三邑之民而取其地大約杜注是也¶
公子慶父帥師伐於餘丘傳於餘丘邾之邑也○(臣浩/)¶
　按杜氏注左傳以為三字國名公羊與榖梁皆以為¶
<pb:KR1e0010_WYG_005-40a>¶
　邾邑(臣照/)按於餘丘當是於越之類於為語助但古¶
　人於此等文有語助所未詳也¶
夫人姜氏㑹齊侯于禚音義禚章略反○(臣召南/)按此¶
　與左氏經俱作禚公羊作郜釋文郜古報反於左傳¶
　音云禚諸若反郜禚究當是一字此音疑誤¶
葬桓王傳傳曰改葬也○(臣召南/)按左傳曰葬桓王緩¶
　也桓王之崩在魯桓十五年踰數年而後葬此後人¶
　所以有改葬之疑也公羊榖梁亦皆疑改葬而不敢¶
<pb:KR1e0010_WYG_005-40b>¶
　直斷其事公羊曰此未有言崩者何以言葬蓋改葬¶
　也蓋疑詞也榖梁曰傳曰改葬也傳曰傳聞之説也¶
公次于郎𫝊欲救紀而不能也○(臣召南/)按郎左傳作¶
　滑公羊與此同左傳謂公將㑹鄭伯謀紀鄭伯辭以¶
　難杜注滑鄭地地雖不同其為畏齊不能救紀則一¶
　也¶
紀侯大去其國傳不言滅而曰大去其國者不使小人¶
　加乎君子○(臣召南/)按公羊謂不言齊滅之為襄公¶
<pb:KR1e0010_WYG_005-41a>¶
　諱曲説甚矣榖梁之義正大¶
郳黎來來朝○郳公羊作倪黎左氏經作犂¶
王人子突救衛傳王人卑者也稱名貴之也○(臣照/)按¶
　鄭康成以子突為字傳文當云稱字貴之也名當為¶
　字蓋杜注左傳亦曰王人王之微官也雖官卑而見¶
　授以大事故稱人而又稱字云云與康成義同范氏¶
　注則引徐乾之説謂子突是名亦得楊疏則專主稱¶
　名其實鄭康成之説是¶
<pb:KR1e0010_WYG_005-41b>¶
夏四月辛卯昔恒星不見夜中星隕如雨○昔左氏經¶
　作夜隕公羊經作霣如雨此與公羊俱作似雨解左¶
　氏作而雨解¶
傳豈雨説哉注劉向曰隕者象諸侯隕墜失其所也又¶
　夜中而隕者象不終其性命中道而落○(臣召南/)按¶
　注引劉向之説略用删節而微有不同五行志本文¶
　云常星二十八宿者人君之象也衆星萬民之象也¶
　列宿不見象諸侯微也衆星隕墜民失其所也夜中¶
<pb:KR1e0010_WYG_005-42a>¶
　者為中國也向意以列宿訓恒星衆星訓星隕之星¶
　列宿象諸侯衆星象萬民分疏甚明范注引之云隕¶
　者象諸侯隕墜失其所是合向之二義為一義矣(臣/)¶
　(照/)按宗動天星為恒星亦不止二十八宿也月最近¶
　恒星最逺三垣五宫皆恒星也而以二十八宿為宗¶
　然猶可推測其動以為嵗差故謂之宗動其指二十¶
　八宿為恒星者舉大以槩小非無小也今恒星不見¶
　則三垣五宫之星皆不見唯五緯見故左氏曰恒星¶
<pb:KR1e0010_WYG_005-42b>¶
　不見夜明也唯夜明或有緯見而經不見之理若晦¶
　㝠則經緯皆當不見且亦不足為異也劉向專以為¶
　二十八宿而謂為諸侯之占亦踈且鑿矣星隕如雨¶
　左氏不以為似雨而以為如雨也者上文既云恒星¶
　不見則凡星皆不見矣又安得見星隕之似雨耶故¶
　知為星隕之後又雨蓋既夜明則無雲可知及至夜¶
　中星隕之後又雨則如無雲而雷者然又足為異也¶
　如榖梁説理不可通當以左氏為正¶
<pb:KR1e0010_WYG_005-43a>¶
　甲午治兵○公羊作祠兵¶
傳善戰者不死疏若文王伐崇因壘而崇自服也○(臣/)¶
　(召南/)按注解云投兵勝地故無死者江熙曰辟實攻¶
　虛則不死可謂確當若文王之事王者之師豈啻善¶
　戰云爾哉疏説未協(臣照/)按疏内此引文為證頗允¶
　傳文一准此解則與注少僻但舊有此説故今亦存¶
　之云云各本皆同其義難解今仍其舊闕疑也¶
公伐齊納糾傳注親納讐子○(臣召南/)按左傳史記皆¶
<pb:KR1e0010_WYG_005-43b>¶
　以小白子糾為僖公之子何休云親納讐子范氏亦¶
　云又不能全保讐子則説公榖者以小白子糾為襄¶
　公子矣是以程子謂是襄公之子¶
齊人取子糾殺之注言子糾者明其貴宜為君○(臣召/)¶
　(南/)按榖梁竝無貴宜為君之說但其前傳云公子糾¶
　小白不能存出亡叙糾於小白之上似糾為兄小白¶
　為弟耳公羊傳曰其稱子何貴宜為君者也左傳杜¶
　注亦曰子糾小白庶兄荀子史記亦謂子糾是兄(臣/)¶
<pb:KR1e0010_WYG_005-44a>¶
　(照/)按羣公子曰公子太子嗣位而未成君曰子春秋¶
　書子糾不曰公子糾則貴可知矣糾小白孰為兄弟¶
　不必論¶
十有一年夏五月公敗宋師于鄑傳宋萬之獲也○左¶
　傳宋萬之獲在十年公敗宋師于乘邱時非此時公¶
　羊不言獲在何年何休注亦指乘邱二家之説與榖¶
　梁不同¶
宋萬弑其君㨗○監本此句下脱及其大夫仇牧句今¶
<pb:KR1e0010_WYG_005-44b>¶
　添¶
齊人宋人陳人蔡人邾人會于北杏○(臣召南/)按左氏¶
　公羊經皆作齊侯宋人陳人蔡人邾人序齊侯于諸¶
　國人之上此作齊人釋文亦不言其同異以傳文是¶
　齊侯宋公也其曰人何也推之榖梁之經自作齊人¶
　與二傳異¶
公㑹齊侯盟于柯傳曹劌之盟也○(臣照/)按曹子刼盟¶
　事左傳無之公羊及史記特詳其事榖梁既云曹劌¶
<pb:KR1e0010_WYG_005-45a>¶
　之盟也信齊侯也則亦與公羊同但此戰國刺客之¶
　風春秋時無第二事與此相似者也又百餘年後宋¶
　之盟楚人𠂻甲而究不及試盟㑹之時何由可刼恐¶
　是戰國時人造為此説當以左氏為正¶
齊人陳人曹人伐宋疏蓋同左氏背北杏㑹故也○推¶
　㝷文義背北杏㑹故也之上疑脱宋人二字¶
單伯㑹伐宋傳注伐事已成單伯乃至○(臣召南/)按此¶
　單伯即元年夏逆王姬之單伯也榖梁傳明言吾大¶
<pb:KR1e0010_WYG_005-45b>¶
　夫之命於天子者然則此之㑹伐宋後之㑹盟鄄皆¶
　自魯往㑹之也但據左傳諸侯伐宋齊請師于周而¶
　單伯㑹之齊桓此時初興霸業自必先稟王命仗名¶
　義以服諸侯至單伯㑹師又同㑹鄄而伯事成矣謂¶
　單伯為魯大夫二傳之過也¶
㑹齊侯宋公陳侯衛侯鄭伯許男曹伯滑伯滕子同盟¶
　于幽傳同尊周也○(臣召南/)按左氏公羊説俱不如¶
　榖梁以同尊周為解¶
<pb:KR1e0010_WYG_005-46a>¶
傳不言公外内寮一疑之也○(臣召南/)按左傳杜注書¶
　㑹魯㑹之不書其人微之也説與榖梁異公羊經有¶
　公字其傳曰同盟者同欲也亦與榖梁不同¶
　¶
　¶
　¶
　¶
　¶
<pb:KR1e0010_WYG_005-46b>¶
　¶
　¶
　¶
　¶
　¶
　¶
　¶
　春秋榖梁傳注疏卷五考證¶
