# -*- mode: mandoku-view -*-
#+TITLE: 春秋穀梁傳注疏
#+DATE: 2015-09-23 09:39:21
#+PROPERTY: JUAN 9
<pb:KR1e0010_WYG_009-1a>¶
欽定四庫全書¶
　春秋穀梁注疏卷九(起僖公十九年/盡三十三年)¶
　　晉范甯集解　唐陸徳明音義　楊士勛疏¶
十有九年春王三月宋人執滕子嬰齊疏(釋曰傳法並/不解稱名之)¶
(意蓋罪/賤之也)¶
夏六月宋公曹人邾人盟于曹南注曹南曹之南鄙繒¶
子會盟于邾己酉邾人執繒子用之¶
　傳微國之君因邾以求與之盟注與厠豫也音義(與/音)¶
<pb:KR1e0010_WYG_009-1b>¶
　(豫注及/下文同)疏(釋曰言會盟于邾者繒是微國/欲因邾以求盟故云會盟也)人因已以¶
　求與之盟已迎而執之惡之故謹而日之也用之者¶
　叩其鼻以衈社也注衈者釁也取鼻血以釁祭社器¶
　音義(惡烏路反下惡其長/同叩音口衈音二)疏(釋曰此與昭公十一年/冬十有一月丁酉楚師)¶
　(滅蔡執蔡世子友以歸用之皆惡其用人故不據國/之大小同書日以見惡也叩其鼻者論語云以杖叩)¶
　(其脛則叩/謂擊也)¶
秋宋人圍曹¶
衞人伐郉¶
<pb:KR1e0010_WYG_009-2a>¶
冬會陳人蔡人楚人鄭人盟于齊注㑹無主名内卑者¶
也四國稱人外卑者也杜預曰地於齊齊亦與盟¶
梁亡¶
　𫝊自亡也湎於酒淫於色心昬耳目塞上無正長之¶
　治大臣背叛民為寇盜梁亡自亡也如加力役焉湎¶
　不足道也注如使伐之而滅亡則淫湎不足記也使¶
　其自亡然後其惡明音義(湎面善反長丁丈反下及/注同治直吏反背音佩)¶
　疏(釋曰左氏以為秦滅梁惡其自取滅亡之故不以/秦滅為文公羊以為魚爛而亡謂梁君隆刑峻法)¶
<pb:KR1e0010_WYG_009-2b>¶
　(百姓逃叛而事等魚爛從中而去也此傳亦云大臣/背叛民為寇盗則同公羊梁國亦自亡也又如加力)¶
　(役焉湎不足道也則梁之土地必為人所取/蓋同左氏秦得之但據自滅為文少異耳)梁亡鄭¶
　棄其師我無加損焉正名而已矣梁亡出惡正也注¶
　正謂政教疏(釋曰仲尼修春秋亦有改舊義以見褒/貶者亦有因史成文以示善惡者其變)¶
　(之也不葬有三為齊桓諱滅項之類是改舊也其梁/以自滅為文鄭棄其師之徒是因史之文也故𫝊云)¶
　(我無加損焉/正名而已矣)鄭棄其師惡其長也注長謂高克¶
二十年春新作南門¶
　傳作為也有加其度也注更加使大言新有故也非¶
<pb:KR1e0010_WYG_009-3a>¶
　作也注責其改舊制南門者法門也注法門謂天子¶
　諸侯皆南面而治法令之所出入故謂之法門音義¶
　(治直/吏反)¶
夏郜子來朝音義(郜古/報反)¶
五月乙巳西宮災¶
　𫝊謂之新宮則近為禰宮注言閔公非僖公之父故¶
　不言新宮也音義(近附近之近禰/乃禮反父廟也)以諡言之則如疏¶
　之然注故不言閔宮而云西宮以是為閔宮也疏(釋/曰)¶
<pb:KR1e0010_WYG_009-3b>¶
　(傳知之者以若是禰宮當言新宮若是疏祖之/宮又須言諡此在親䟽之間故知是閔宮也)¶
鄭人入滑¶
秋齊人狄人盟于郉¶
　傳郉為主焉爾郉小其為主何也其為主乎救齊注¶
　十八年郉人狄人伐衞以救齊是也疏(釋曰盟㑹地/于國都者國)¶
　(主雖與盟會未知即能為主桓十四年公㑹鄭伯于/曹曹不為主是也而𫝊云郉為主焉爾又辨其大小)¶
　(者傳以十八年郉人狄人伐衞以救齊今又盟于郉/故知為主也又云郉小者以郉雖是小國為主能救)¶
　(齊故歸功于郉不謂盟/國都者例能為主耳)¶
<pb:KR1e0010_WYG_009-4a>¶
冬楚人伐隨¶
　𫝊隨國也疏(釋曰按世本隨是國名/經文言伐知非邑也)¶
二十有一年春狄侵衞¶
宋人齊人楚人盟于鹿上注宋為盟主故序齊上鹿上¶
宋地¶
夏大旱注傳例曰得雨曰雩不得雨曰旱¶
　傳旱時正也疏(釋曰旱必歴時非一月/之事故書時為正也)¶
秋宋公楚子陳侯蔡侯鄭伯許男曹伯會于雩注雩宋¶
<pb:KR1e0010_WYG_009-4b>¶
地雩或為宇執宋公以伐宋¶
　傳以重辭也注傳例曰以者不以者也此傳及定七¶
　年齊人執衞行人北宮結以侵衞傳皆曰以重辭也¶
　然則以有二義矣國之所重故曰重辭疏(釋曰桓十/四年宋人)¶
　(以齊人蔡人云云伐鄭𫝊曰以者不以者也今傳云/以重辭也何知非是一事而重不可以范注云以有)¶
　(二義者范以執宋公及執衞結皆是國之所重而傳/云以重辭也其微人從伐者即云以者不以者也明)¶
　(二者意異故/云以有二義)¶
冬公伐邾¶
<pb:KR1e0010_WYG_009-5a>¶
楚人使宜申來獻捷音義(捷在/接反)注楚稱人者為執宋公¶
貶音義(為于/偽反)疏(注釋曰知為執宋公貶者以稱使知是/楚子使之國君而稱人明為執宋公貶)¶
(也/)¶
　𫝊捷軍得也其不曰宋捷何也注據莊三十一年齊¶
　侯來獻戎捷疏(注釋曰彼𫝊云戎菽也則與此宋㨗/絶不相當而范引之者彼雖以戎為)¶
　(菽終是伐得之/故范引為證也)不與楚㨗於宋也注不與夷狄捷中¶
　國¶
十有二月癸丑公會諸侯盟于薄注會雩之諸侯釋宋¶
<pb:KR1e0010_WYG_009-5b>¶
公¶
　傳會者外為主焉爾外釋不志此其志何也以公之¶
　與之盟目之也不言楚不與楚專釋也注何休曰春¶
　秋以執之為罪不以釋之為罪責楚子專釋非其理¶
　也公羊以為公會諸侯釋之故不復出楚耳鄭君釋¶
　之曰不與楚專釋者非以責之也傳云外釋不志此¶
　其志何也以公之與之盟日之也言公與諸侯盟而¶
　釋宋公公有功焉與公羊義無違錯音義(復扶/又反)疏(釋/曰)¶
<pb:KR1e0010_WYG_009-6a>¶
　(重發之者以釋者是公嫌㑹/非是外為主故發例以明之)¶
二十二年春公伐邾取須句音義(句其/俱反)¶
夏宋公衞侯許男滕子伐鄭¶
秋八月丁未及邾人戰于升陘音義(陘音/郉)注升陘魯地¶
　𫝊内諱敗舉其可道者也不言其人以吾敗也不言¶
　及之者為内諱也音義(為于/偽反)疏(釋曰不言其人以吾/敗也謂不言邾之主)¶
　(名也不言及者為内諱也謂不言魯之主名也/與桓十七年解異者觀經為說不可執文也)¶
冬十有一月己巳朔宋公及楚人戰于泓音義(泓烏/宏反)宋¶
<pb:KR1e0010_WYG_009-6b>¶
師敗績¶
　傳日事遇朔曰朔春秋三十有四戰未有以尊敗乎¶
　卑以師敗乎人者也以尊敗乎卑以師敗乎人則驕¶
　其敵襄公以師敗乎人而不驕其敵何也責之也泓¶
　之戰以為復雩之恥也注前年宋公為楚所執雩之¶
　恥宋襄公有以自取之伐齊之喪執滕子圍曹為雩¶
　之會不顧其力之不足而致楚成王成王怒而執之¶
　故曰禮人而不答則反其敬愛人而不親則反其仁¶
<pb:KR1e0010_WYG_009-7a>¶
　治人而不治則反其知過而不改又之注又復音義¶
　(知音智又如/字復扶又反)是謂之過襄公之謂也古者被甲嬰胄¶
　非以興國也則以征無道也豈曰以報其恥哉宋公¶
　與楚人戰于泓水之上司馬子反曰楚衆我少鼓險¶
　而擊之勝無幸焉注若要而擊之必可破非僥倖也¶
　音義(被皮既反胄而救反司馬子反左傳/作子魚要於遙反僥古堯反倖音幸)疏(釋曰麋/信云子)¶
　(反當為子夷未審范意然不勝無幸者/以小敵大恐其不若克之不名徼幸也)襄公曰君子¶
　不推人危不攻人厄須其出注須其出險音義(推如/字又)¶
<pb:KR1e0010_WYG_009-7b>¶
　(它回/反)旣出旌亂於上陳亂於下子反曰楚衆我少擊¶
　之勝無幸焉襄公曰不鼓不成列注列陳音義(陳直/覲反)¶
　須其成列而後擊之則衆敗而身傷焉七月而死注¶
　何休曰即宋公身傷當言公不當言師成十六年楚¶
　子敗績是也又成十六年傳曰不言師君重于師也¶
　即成十六年是二十二年虛言也即二十二年是十¶
　六年非也鄭君釋之曰傳説楚子敗績日四體偏斷¶
　此則目也此言君之目與手足有破斷者乃為敗矣¶
<pb:KR1e0010_WYG_009-8a>¶
　今宋襄公身傷耳當持鼓軍事無所害而師猶敗故¶
　不言宋公敗績也傳所以言敗衆敗身傷焉者疾其¶
　信而不道以取大辱疏(釋曰此云七月而死則是身/傷不云宋公敗績者鄭𤣥云)¶
　(非四體偏斷又非傷/目故依常例稱師也)倍則攻敵則戰少則守人之所¶
　以為人者言也人而不能言何以為人言之所以為¶
　言者信也言而不信何以為言信之所以為信者道¶
　也信而不道何以為道道之貴者時其行勢也注凱¶
　曰道有時事有勢何貴於道貴合於時何貴於時貴¶
<pb:KR1e0010_WYG_009-8b>¶
　順於勢宋公守匹夫之狷介徒蒙恥於夷狄焉識大¶
　通之方至道之術哉音義(攻如字又音貢守如字又/手又反狷音絹介音界焉)¶
　(於䖍/反)疏(注釋曰老子至道之人猶曰以正治國以竒/用兵今宋襄國弱於楚而行敵戰之禮故傳)¶
　(譏其師敗身傷注謂/之不識至道之術也)¶
二十有三年春齊侯伐宋圍閔¶
　𫝊伐國不言圍邑此其言圍何也不正其以惡報惡¶
　也注前十八年宋伐齊之喪是惡也今齊乗勝而報¶
　是以惡報惡也音義(閔左氏作緍二十/五年楚圍亦同)¶
<pb:KR1e0010_WYG_009-9a>¶
夏五月庚寅宋公兹父卒¶
　𫝊不葬何也失民也其失民何也以其不教民戰則¶
　是棄其師也為人君而棄其師其民孰以為君哉注¶
　何休曰所謂教民戰者習之也春秋貴偏戰而惡詐¶
　戰宋襄公所以敗于泓者守禮偏戰也非不教其民¶
　也孔子曰君子去仁惡乎成名造次必於是顚沛必¶
　於是未有守正以敗而惡之也公羊以為不書葬為¶
　襄公諱背殯出㑹所以美其有承齊桓尊周室之美¶
<pb:KR1e0010_WYG_009-9b>¶
　志鄭君釋之曰教民習戰而不用是亦不教也詐戰¶
　謂不期也既期矣當觀敵為䇿倍則攻敵則戰少則¶
　守今宋襄公于泓之戰違之又不用其臣之謀而敗¶
　故徒善不用賢良不足以興霸主之功徒言不知權¶
　譎之謀不足以交鄰國㑹遠疆故易譏鼎折足詩刺¶
　不用良此説善也音義(而惡烏路反下而惡同惡乎/音烏造七報反沛音貝為襄)¶
　(于偽反背音佩譎音决/折之設反刺七賜反)疏(釋曰何休曰春秋貴偏戰/者謂各守一偏而戰也鄭)¶
　(𤣥云易譏鼎折足詩刺不用良者鼎折足是鼎卦九/四爻辭彼云鼎折足覆公餗其形渥凶王弼云處上)¶
<pb:KR1e0010_WYG_009-10a>¶
　(體之下而又應初既承且施非已所堪若鼎足小細/而任重故折足也鼎足既折則覆餗矣餗謂鼎之實)¶
　(實覆則沾渥其形以喻不勝其任身被戮辱故凶也/此襄公是其事也故曰鼎折足也初已出否至四所)¶
　(盛則已潔矣故曰覆公餗也渥沾濡之貌也既覆公/餗體為渥沾智小謀大不堪其任受其至辱災及其)¶
　(身故曰其形渥凶也鼎卦巽下離上䷱馬融云餗謂/糜也詩刺不用艮者謂鄭忽不能與賢人圗事以至)¶
　(死亡故詩作狡童揚之水二篇刺之故詩序云云狡/童刺忽也不能與賢人圖事權臣擅命也揚之水閔)¶
　(無臣也君子閔忽之無忠臣/良士終以死亡而作是詩也)¶
秋楚人伐陳¶
冬十有一月把子卒注莊二十七年稱伯今稱子蓋為¶
<pb:KR1e0010_WYG_009-10b>¶
時王所黜¶
二十有四年春王正月¶
夏狄伐鄭¶
秋七月¶
冬天王出居于鄭注襄王也天子以天下為家故所在¶
稱居¶
　𫝊天子無出出失天下也注王者無外言出則有外¶
　之辭江熙曰天子必巡守然後行故河陽之守全天¶
<pb:KR1e0010_WYG_009-11a>¶
　王之行也平王東遷其詩不能復雅而列為國風襄¶
　王奔鄭不得全天王之行則與諸侯不異故書出也¶
　夫子祖述堯舜憲章文武斯文是作不以道假人傳¶
　言失天下闕然如有未備音義(守手又反下同行如/字或下孟反下同復)¶
　(扶又/反)疏(注釋曰舊解江熙此言明夫子之修春秋雖/憲章前代亦不可全與前代齊録故云夫子)¶
　(祖述堯舜憲章文武言堯舜有巡守之禮文武有省/方之制故仲尼因襄王之守全天子之行是亦祖述)¶
　(憲章也斯文是作不以道假人者謂若全天子之行/憲章前代是不以道假借人也但㐮王與諸侯不異)¶
　(不可復全天子之行故書出以表之也明夫子雖欲/尊王者同之先代以周徳闕然未備不可同之故遂)¶
<pb:KR1e0010_WYG_009-11b>¶
　(以此道借人也或以為夫子所以書王出者祖述堯/舜憲章文武斯文是作不以道借人王徳既闕不可)¶
　(復全其行故書出/以表其失天下也)居者居其所也雖失天下莫敢有¶
　也注邵曰雖實出奔而王者無外王之所居則成王¶
　畿鄭不敢有之以為國¶
晉侯夷吾卒注傳曰諸侯時卒惡之不書葬簒文公而¶
立失徳音義(惡烏路反/簒初患反)¶
二十五年春王正月丙午衞侯燬滅郉¶
　𫝊燬之名何也注據宣十二年楚子滅蕭不名音義¶
<pb:KR1e0010_WYG_009-12a>¶
　(燬况/委反)不正其伐本而滅同姓也注絶先祖支體尤重¶
　故名以甚之疏(釋曰衞與郉同姬姓今衛滅郉則/是絶先祖支體故謂之伐本也)¶
夏四月癸酉衛侯燬卒¶
宋蕩伯姬來逆婦注伯姬魯女為宋大夫蕩氏妻也自¶
為其子來迎婦音義(自為于偽反/下為祖同)¶
　傳婦人既嫁不踰竟宋蕩伯姬來逆婦非正也其曰¶
　婦何也縁姑言之之辭也疏(釋曰復發𫝊者嫌為/求婦為禮故發之)¶
宋殺其大夫¶
<pb:KR1e0010_WYG_009-12b>¶
　𫝊其不稱名姓以其在祖之位尊之也注何休曰曹¶
　殺其大夫亦不稱名姓豈可復以為祖乎鄭君釋之¶
　曰宋之大夫盡名姓禮公族有罪刑於甸師氏不與¶
　國人慮兄弟也所以尊異之孔子之祖孔父累於宋¶
　殤公而死今骨肉在其位而見殺故尊之隠而不忍¶
　稱名氏若罪大者名之而已使若異姓然此乃祖之¶
　疏也曹殺其大夫自以無大夫不稱名氏耳春秋辭¶
　同事異者甚多隠去即位以見譲莊去即位為繼弑¶
<pb:KR1e0010_WYG_009-13a>¶
　是復可以此例非之乎音義(復扶又反甸扶徧反累/劣偽反去起呂反下同)¶
　(以見賢徧反為繼/于偽反又如字)疏(注釋曰異姓稱名疏而詳已同/姓不名親而略之若名氏具備)¶
　(而見其疏則見異姓同非尊祖之事故曰疏之也古/本或作禮之疏者言同姓與異姓不别則於禮法為)¶
　(疏也理亦通耳以/本不定故兩解之)¶
秋楚人圍陳納頓子于頓¶
　𫝊納者内弗受也圍一事也納一事也而遂言之注¶
　怪其異事而辭相連有似遂事之辭蓋納頓子者陳¶
　也注圍陳使納頓子疏(釋曰按廢疾云休以為即陳/納之當舉陳何以不言陳鄭)¶
<pb:KR1e0010_WYG_009-13b>¶
　(君釋之曰納頓子固宜為楚也穀梁子見經云楚人/圍陳納頓子于頓有似晉陽處父伐楚救江之文故)¶
　(云蓋陳也是鄭意亦同/范説圍陳使納頓子也)¶
葬衞文公¶
冬十有二月癸亥公會衞子莒慶盟于洮注衞稱子在¶
喪洮魯地¶
　𫝊莒無大夫其曰莒慶何也以公之會目之也注小¶
　國無大夫以公與會故進之時有衛子則無敵公之¶
　嫌音義(與會如字/一音預)¶
<pb:KR1e0010_WYG_009-14a>¶
二十有六年春王正月己未公㑹莒子衞甯速盟于向¶
注向莒地音義(向舒/亮反)¶
　𫝊公不會大夫其曰甯速何也以其隨莒子可以言¶
　㑹也¶
齊人侵我西鄙公追齊師至嶲弗及¶
　傳人微者也侵淺事也公之追之非正也至嶲急辭¶
　也注以急辭言之明不至嶲音義(嶲音&KR0157;又/似兗反)疏(釋曰/文承)¶
　(追齊師之下即云至嶲是急辭也據文與公追戎于/濟西異也案莊十八年公追戎于濟西傳稱不使戎)¶
<pb:KR1e0010_WYG_009-14b>¶
　(邇於我也今舉齊侵是以難近國而亦云大之也者/彼以戎有徒衆故大公所追此以公之不及故亦言)¶
　(大之也然彼不言戎之伐我此云齊人侵我者彼是/戎狄不使之近我似若望風退走然此齊是中國侵)¶
　(又淺事故舉之以/見公追非正也)弗及者弗與也注弗與戰也可以¶
　及而不敢及也注畏齊師其侵也曰人其追也曰師¶
　以公之弗及大之也注大之謂變人言師弗及内辭¶
　也注弗及者若曰我自不及耳非齊不可及¶
夏齊人伐我北鄙¶
衞人伐齊¶
<pb:KR1e0010_WYG_009-15a>¶
公子遂如楚乞師¶
　𫝊乞重辭也注雍曰人道施而不有譲而不取故以¶
　乞為重音義(施舒/豉反)疏(釋曰此是乞師之/始故發傳以明之)何重焉重人¶
　之死也非所乞也師出不必反戰不必勝故重之也¶
秋楚子滅夔以夔子歸音義(夔求/龜反)¶
　𫝊夔國也不日微國也以歸猶愈乎執也疏(釋曰滅/國有三)¶
　(術中國日卑國月夷狄時此是夷狄之微國故從時/例而傳言微國也以明之也案戎伐凡伯以歸不言)¶
　(執者尊天子之使不與夷狄之執今夷狄自相執經/言以歸傳云猶愈乎執也者彼尊凡伯使一人當一)¶
<pb:KR1e0010_WYG_009-15b>¶
　(國故變執言以歸諸侯相執以歸者例不得言/執故𫝊云以歸猶愈乎執也明經止得言以歸)¶
冬楚人伐宋圍閔¶
　傳伐國不言圍邑此其言圍何也以吾用其師目其¶
　事也非道用師也注楚人出師為魯伐齊而中道以¶
　伐宋故伐圍兼書所以責楚音義(為于偽反中如/字又丁仲反)疏¶
　(釋曰傳解經并言圍伐之意也言楚人為我伐齊而/中道更伐宋故兼圍伐目其事所以責楚中道用師)¶
　(非訓為/責也)¶
公以楚師伐齊取穀¶
<pb:KR1e0010_WYG_009-16a>¶
　𫝊以者不以者也民者君之本也使民以其死非其¶
　正也注雍曰兵不祥之器不得已而用之安有驅民¶
　于死地以共假借之役乎音義(共音恭本又作供假/音嫁又古雅反借子)¶
　(夜反又/子亦反)疏(釋曰重發傳者彼據/外此據内故重詳之)¶
公至自伐齊¶
　𫝊惡事不致此其致之何也危之也注以蠻夷之師¶
　伐鄰近大國招禍深怨危亡之道疏(釋曰莊六年秋/公至自伐衛傳)¶
　(曰惡事不致此其致何也不致則無用見公惡事之/成也與此文不同者互文以起義其實不異彼明惡)¶
<pb:KR1e0010_WYG_009-16b>¶
　(事之成此亦明之此云危/之也則彼亦危之可知也)¶
二十有七年春把子來朝音義(朝直/遥反)¶
夏六月庚寅齊侯昭卒音義(昭或作/照非)¶
秋八月乙未葬齊孝公¶
乙巳公子遂帥師入把¶
冬楚人陳侯蔡侯鄭伯許男圍宋¶
　𫝊楚人者楚子也其曰人何也人楚子所以人諸侯¶
　也其人諸侯何也不正其信夷狄而伐中國也注何¶
<pb:KR1e0010_WYG_009-17a>¶
　休曰哀元年楚子陳侯隨侯許男圍蔡不稱人明不¶
　以此故也鄭君釋之曰時晉文為賢伯故譏諸侯不¶
　從而信夷狄也哀元年時無賢伯又何據而當貶之¶
　耶甯謂定哀之世楚彊盛故諸侯不得不從耳江熙¶
　曰夫屈信理對言信必有屈也宋楚戰于泓宋以信¶
　義而敗未有闕也楚復圍之夫三人行必有我師諸¶
　侯不能以義相師反信楚之曲屈宋之直是義所不¶
　取信曲屈直猶不可况乃華夷乎楚以亡義見貶則¶
<pb:KR1e0010_WYG_009-17b>¶
　諸侯之不從不待貶而見也然則四國信楚而屈宋¶
　春秋屈其信而信其屈貶楚子于兵首則彼碌碌者¶
　以類見矣故曰人楚子所以人諸侯音義(信音申注/除宋以信)¶
　(義一字皆同音申或讀依字者非也/亡音無一音如字見賢徧反碌音禄)疏(注釋曰鄭云/無賢伯范言)¶
　(楚盛者二者相接也為當時無賢伯楚又彊盛故諸/侯不得不從也案泓之戰穀梁意譏宋公江熙云宋)¶
　(以信義而敗未有闕者據宋不能量敵彊弱致師敗/身傷故譏之其於信義實未有所闕而楚復圍之故)¶
　(貶楚子也公羊以為稱人者為執宋公貶故終僖/之篇貶之杜預解云楚以微者告並與穀梁異也)¶
十有二月甲戌公會諸侯盟于宋注地以宋者則宋得¶
<pb:KR1e0010_WYG_009-18a>¶
與盟宋圍解可知音義(與音豫解如/字又胡懈反)疏(注釋曰左氏之/意公會諸侯盟)¶
(于宋宋不與盟何休與范皆云地以宋則宋得/與盟二傳以無晉救宋之文故與左氏異也)¶
二十有八年春晉侯侵曹晉侯伐衞¶
　𫝊再稱晉侯忌也注鄭嗣曰曹衞並有宿怨于晉君¶
　子不念舊惡故再稱晉侯以刺之音義(刺七賜反下/文及注同)¶
公子買戍衞不卒戍刺之注刺殺也内諱殺大夫故謂¶
之刺蓋取周禮三刺之法¶
　𫝊先名後刺殺有罪也公子啟曰不卒戍者可以卒¶
<pb:KR1e0010_WYG_009-18b>¶
　也可以卒而不卒譏在公子也刺之可也注公子啟¶
　魯大夫疏(釋曰舊解云子啟即公子偃啟書日者啟/無罪今買書時者是買有罪也今觀上下)¶
　(文勢理恐不然何者此𫝊上云先名後刺下文云不/卒戍者可卒也本非釋時日之意何為公子啟一句)¶
　(獨論日月之事若以穀梁専釋經不論人語之事何/為襄二十三年傳云蘧伯玉曰不以道事其君者其)¶
　(出乎豈得謂蘧伯玉曰又不/是人言也故知舊解非耳)¶
楚人救衞¶
三月丙午晉侯入曹執曹伯畀宋人¶
　𫝊入者内弗受也日入惡入者也以晉侯而厈執曹¶
<pb:KR1e0010_WYG_009-19a>¶
　伯惡晉侯也注惡其忌怨深音義(畀必利反與也下/及注同惡烏路反)¶
　(下文及/注同)疏(釋曰前已有傳重發之者以晉文/初霸嫌得入中國故發傳以明之)畀與也¶
　其曰人何也不以晉侯畀宋公也注畀上與下之辭¶
　故不以侯畀公哀四年夏晉人執戎蠻子赤歸于楚¶
　使楚子治其罪今執曹伯不言歸于宋而言與宋人¶
　者是使宋公拘執之¶
夏四月己巳晉侯齊師宋師秦師及楚人戰于城濮楚¶
師敗績楚殺其大夫得臣¶
<pb:KR1e0010_WYG_009-19b>¶
衞侯出奔楚¶
五月癸丑公會晉侯齊侯宋公蔡侯鄭伯衞子莒子盟¶
于踐土注衞稱子者時衞侯出奔國更立君非王命所¶
加未成君故曰子踐土鄭地¶
　𫝊諱會天王也注實㑹天王而文不言天王若諸侯¶
　自共盟然是諱之也所謂譎而不正¶
陳侯如㑹¶
　𫝊如㑹外乎㑹也於㑹受命也注外乎會不及序也¶
<pb:KR1e0010_WYG_009-20a>¶
　受命于會故書如會¶
公朝于王所¶
　𫝊朝不言所言所者非其所也注非京師朝疏(釋曰/公如)¶
　(京師亦不言朝直决不言所者如即是内朝之常文/故直解不言所而已如既是常文此言朝者以其非)¶
　(京師故以/違例言之)¶
六月衞侯鄭自楚復歸于衞¶
　𫝊自楚楚有奉焉爾復者復中國也注中國猶國中¶
　也疏(釋曰發傳者自楚/嫌與中國異也)歸者歸其所也鄭之名失國¶
<pb:KR1e0010_WYG_009-20b>¶
　也疏(釋曰重起失國之例者以鄭非大罪故出奔不/名惡其藉楚之力故入名以表失國嫌出入異)¶
　(故傳/發之)¶
衞元咺出奔晉¶
陳侯款卒¶
秋杞伯姬來注莊公女來歸寧¶
公子遂如齊注聘也¶
冬公會晉侯宋公蔡侯鄭伯陳子莒子邾子秦人于溫¶
注陳稱子在喪也¶
<pb:KR1e0010_WYG_009-21a>¶
　𫝊諱會天王也注復致天子音義(復扶/又反)¶
天王守于河陽注河陽晉地音義(守音狩/下同)¶
　𫝊全天王之行也注時實晉文公召王以臣召君不¶
　可以訓因天子有巡守之禮故以自行為文音義(行/如)¶
　(字或下/孟反)為若將守而遇諸侯之朝也為天王諱也水¶
　北為陽山南為陽溫河陽也注日之所照曰陽音義¶
　(為天于/偽反)¶
壬申公朝於王所¶
<pb:KR1e0010_WYG_009-21b>¶
　𫝊朝於廟禮也於外非禮也注諸侯朝王王必於宗¶
　廟受之者蓋欲尊祖禰共其榮獨公朝與諸侯盡朝¶
　也其日以其再致天子故謹而日之主善以内目惡¶
　以外注主善以内謂公朝于王所目惡以外言再致¶
　天子音義(與音/餘)言曰公朝逆辭也而尊天子注鄭嗣¶
　曰若公朝于廟則當言公如京師而今言公朝是逆¶
　常之辭雖逆常而曰公朝王所是尊天子疏(釋曰公/若朝於)¶
　(廟當云如也今逆常故言朝也朝雖逆常之辭言/公朝於王所仍是敬王室之事故云而尊天子)會¶
<pb:KR1e0010_WYG_009-22a>¶
　于溫言小諸侯溫河北地以河陽言之大天子也注¶
　溫河陽同耳小諸侯故以一邑言之尊天子故以廣¶
　大言之日繫於月月繫於時壬申公朝于王所其不¶
　月失其所繫也以為晉文公之行事為已傎矣注以¶
　臣召君傎倒上下日不繫于月猶諸侯不宗于天子¶
　音義(傎都田反/倒丁老反)¶
晉人執衞侯歸之于京師¶
　𫝊此入而執其不言入何也不外王命於衞也注入¶
<pb:KR1e0010_WYG_009-22b>¶
　者自外來伯者以王命討衞衞王之土故曰不外王¶
　命歸之于京師緩辭也斷在京師也注辭間容之故¶
　言緩音義(斷丁/亂反)疏(釋曰據成十五年晉侯執/曹伯歸于京師不言之)¶
衞元咺自晉復歸于衞¶
　𫝊自晉晉有奉焉爾復者復中國也歸者歸其所也¶
　疏(釋曰又發傳者嫌/霸者與凡諸侯異)¶
諸侯遂圍許注會溫諸侯許比再會不至故共圍之¶
　𫝊遂繼事也注繼事㑹于溫而圍許¶
<pb:KR1e0010_WYG_009-23a>¶
曹伯襄復歸于曹注三月為晉侯所執今方歸¶
　𫝊復者復中國也天子免之因與之會其曰復通王¶
　命也注免之于宋身未反國因㑹于許即從反國之¶
　辭通王命¶
遂會諸侯圍許¶
　𫝊遂繼事也¶
二十有九年春介葛盧來¶
　𫝊介國也葛盧微國之君未爵者也其曰來卑也音¶
<pb:KR1e0010_WYG_009-23b>¶
　義(介音界/國名)疏(釋曰据莊五年郳犂來來朝亦未得爵/命而稱朝此謂卑賤之故止言來矣襄)¶
　(十八年白狄來注云不言/朝者不能行朝禮是也)¶
公至自圍許¶
夏六月公㑹王人晉人宋人齊人陳人蔡人秦人盟于¶
翟泉注翟泉某地疏(釋曰左氏以為王人者王子虎為/下盟列國晉人云云者狐偃等為)¶
(上敵公侯皆貶之稱人何休注公羊云晉文徳衰故微/者往會今穀梁既無傳注或如何説王人以下皆是微)¶
(也/)¶
秋大雨雹注雹者隂脅陽臣侵君之象陽氣之在水雨¶
<pb:KR1e0010_WYG_009-24a>¶
則溫熱陰氣薄而脅之不相入轉而成雹音義(雨于付/反雹蒲)¶
(學/反)¶
冬介葛盧來¶
三十年春王正月¶
夏狄侵齊¶
秋衞殺其大夫元咺¶
　𫝊稱國以殺罪累上也以是為訟君也注元咺訟君¶
　之罪于伯者君忌之使人殺之而後入案宣九年陳¶
<pb:KR1e0010_WYG_009-24b>¶
　殺其大夫泄冶傳曰稱國以殺其大夫殺無罪也此¶
　傳曰稱國以殺罪累上也凡稱國以殺大夫或殺無¶
　罪或罪累上參互不同略當近半然則稱國以殺有¶
　二義泄冶忠賢而君殺之是君無道也衞侯雖有不¶
　徳臣無訟君之道元咺之罪亦已重矣然君子之道¶
　譬之于射失諸正鵠反求諸身衞侯不思致訟之愆¶
　躬自厚之義過而不改而又怨忌上下皆失故曰罪¶
　累上音義(累劣偽反泄息列反冶音也近半附/近之近正音征鵠古毒反愆起䖍反)疏(釋/曰)¶
<pb:KR1e0010_WYG_009-25a>¶
　(元咺訟君則是臣之罪復言累上者以上下俱失嫌/衞殺無罪故加累上之文也衞侯得書復歸者復歸)¶
　(非全善之辭衞侯既委罪元咺故得復歸之稱注釋/曰言有二義者謂傳言殺無罪也即是罪全在君傳)¶
　(云罪累上也即上下/俱失故云有二義)衞侯在外其以累上之辭言之¶
　何也待其殺而後入也¶
及公子瑕¶
　傳公子瑕累也以尊及卑也¶
衞侯鄭歸于衞注徐邈曰凡出奔歸月執歸不月者奔¶
則國更立主若故君還入必有戰爭禍害所以謹其文¶
<pb:KR1e0010_WYG_009-25b>¶
執者罪名未定其國猶追奉之歸無犯害故例不月音¶
義(戰爭爭/鬬之爭)¶
晉人秦人圍鄭¶
介人侵蕭¶
冬天王使宰周公來聘¶
　𫝊天子之宰通于四海疏(釋曰復發傳者葵邱㑹也/此則聘也嫌異故重發之)¶
公子遂如京師遂如晉¶
　𫝊以尊遂乎卑此言不敢叛京師也注何休曰大夫¶
<pb:KR1e0010_WYG_009-26a>¶
　無遂事案襄十二年季孫宿救台遂入鄆惡季孫不¶
　受命而入也如公子遂受命如晉不當言遂鄭君釋¶
　之曰遂固受命如京師如晉不專受命如周經近上¶
　言天王使宰周公來聘故公子遂報焉因聘于晉尊¶
　周不敢使並命使若公子遂自往然即云公子遂如¶
　京師如晉是同周于諸侯叛而不尊天子也公羊傳¶
　有羙惡不嫌同辭何獨不廣之於此乎甯謂經同而¶
　傳異者甚衆此吾徒所以不及古人也音義(台工來/反又音)¶
<pb:KR1e0010_WYG_009-26b>¶
　(臺鄆音運惡季孫烏各/反羙惡烏各反又如字)疏(釋曰傳言此者遂是繼事/之辭以辭有善惡故𫝊分)¶
　(明别/之也)¶
三十有一年春取濟西田注曹田¶
公子遂如晉¶
夏四月四卜郊注謂之郊者天人相與交接之意也不¶
言郊天者不敢斥尊也昔武王既崩成王幼少周公居¶
攝行天子事制禮作樂終致太平周公薨成王以王禮¶
葬之命魯使郊以彰周公之徳祭蒼帝靈威仰昊天上¶
<pb:KR1e0010_WYG_009-27a>¶
帝魯不祭音義(少詩照反/大音泰)疏(注釋曰范惟言天人相與/交接故謂之郊字既從郊)¶
(或當亦在南郊就陽位而祭也昔武王既崩云云尚書/有其事制禮作樂云云者禮記文祭蒼帝靈威仰昊天)¶
(上帝魯不祭者是鄭𤣥之説鄭以春秋説元命包云紫/微為大帝大微為天庭五帝合明又文耀鉤云蒼帝春)¶
(受制其名靈威仰赤帝夏受制其名赤熛怒黄帝受制/王四季其名含樞紐白帝秋受制其名白招拒黑帝冬)¶
(受制其名汁光紀是紫微宮者五方帝故鄭以周與魯/夏正郊天者祭青帝靈威仰之帝冬至祭天於圜丘者)¶
(祭天皇大帝魯不得祭之故范亦同之耳然三王之郊/一用夏正魯不然者以天子得冬至祭天皇大帝故郊)¶
(所感之帝皆以夏正為之魯不得冬至祭天故傳卜三/正從周正月至於三月皆是郊之時也月各一卜故云)¶
(三卜禮也四月非時故云四卜非禮也左氏以為禮不/卜常祀郊既魯之常祀故一卜亦為非禮公羊以為天)¶
<pb:KR1e0010_WYG_009-27b>¶
(子不卜郊魯郊非常禮故卜之求吉之道不過三故三/卜禮也四卜非禮也是三𫝊各異其用牲也何休以為)¶
(郊天牛角繭栗三望之牛角尺其文出於稽/命徴其祀也郊祭則焚燎山則升水則沉)不從乃免¶
牲猶三望注鄭君曰望者祭山川之名也謂海也岱也¶
淮也非其疆界則不祭禹貢曰海岱及淮惟徐州徐魯¶
地音義(岱音代疆/居良反)疏(注猶三望公羊以為三望泰山河/海賈逵杜預之徒注左氏者皆以)¶
(為分野星國中山川今范同鄭𤣥/之説取禹貢之文以為淮海岱也)¶
　傳夏四月不時也注郊春事也四卜非禮也注郊春¶
　事四卜則入夏免牲者為之緇衣熏裳有司𤣥端奉¶
<pb:KR1e0010_WYG_009-28a>¶
　送至于南郊免牛亦然注𤣥端黒衣接神之道𤣥熏¶
　者天地之色也南郊天位歸之于陽也全曰牲傷曰¶
　牛牛有變而不郊故卜免牛音義(緇側其反/熏許云反)疏(注全/曰至)¶
　(免牛釋曰哀/元年傳文也)乃者亡乎人之辭也注亡乎人若曰無¶
　賢人也凱曰其猶易稱闚其户闃其無人詩云巷無¶
　居人譏僖公不共致天變音義(闃苦鵙反共音/恭本亦作恭)猶者¶
　可以已之辭也注望郊之細也不郊無望可也已止¶
　也¶
<pb:KR1e0010_WYG_009-28b>¶
秋七月¶
冬把伯姬來求婦¶
　傳婦人既嫁不踰竟把伯姬來求婦非正也疏(釋曰/重發)¶
　(傳者嫌國君之/妻異故明之)¶
狄圍衞¶
十有二月衞遷於帝邱注帝邱衞地¶
三十有二年春王正月¶
夏四月己丑鄭伯㨗卒音義(㨗在/接反)¶
<pb:KR1e0010_WYG_009-29a>¶
衞人侵狄¶
秋衞人及狄盟¶
冬十有二月己卯晉侯重耳卒注晉自莊公以前不書¶
于春秋又不言文公之入及鄭忽之殺何乎徐邈通之¶
曰案詩序及紀年史記晉昭公之後大亂五世又鄭忽¶
之後有子亹子儀且事出記傳而經所無殊多誠當有¶
不告故不書者諸侯有朝聘之禮赴告之命所以敦其¶
交好通其憂虞若鄰國相望而情志否隔存亡禍福不¶
<pb:KR1e0010_WYG_009-29b>¶
以相闗則它國之史無由得書故告命之事絶則記注¶
之文闕此蓋内外相與之常也魯政雖陵遲而典刑猶¶
存史䇿所錄不失常法其文獻之實足徵故孔子因而¶
修之事仍本史而辭有損益所以成詳略之例起褒貶¶
之意若夫可以寄微㫖而通王道者存乎精義窮理不¶
在記事少多此蓋修春秋之本㫖師資辯説日用之常¶
義故穀梁子可不復發文而體例自舉矣音義(重直龍/反亹亡)¶
(匪反朝直遥反好呼報反否/備矣反注張住反復扶又反)疏(注釋曰師者敎人以不/及故謂師為師資也日)¶
<pb:KR1e0010_WYG_009-30a>¶
(用者易繫/辭文也)¶
三十有三年春王二月秦人入滑¶
　傳滑國也¶
齊侯使國歸父來聘¶
夏四月辛巳晉人及姜戎敗秦師于殽音義(敗心邁/反下同)¶
　傳不言戰而言敗何也狄秦也其狄之何也秦越千¶
　里之險入虛國注滑無備故言虚國音義(殽户/交反)進不¶
　能守退敗其師徒亂人子女之敎無男女之别秦之¶
<pb:KR1e0010_WYG_009-30b>¶
　為狄自殽之戰始也注明秦本非夷狄音義(别彼/列反)疏¶
　(釋曰舊解進不能守謂入滑而去退敗其師謂敗於/殽也亂人子女謂入滑之時縱暴亂也本或别進字)¶
　(者/)秦伯將襲鄭百里子與蹇叔子諫曰千里而襲人¶
　未有不亡者也秦伯曰子之冢木已拱矣何知注子¶
　之軰皆已老死矣拱合抱也言其老無知音義(百里/子如)¶
　(字或作伯誤也蹇紀輦/反拱九勇反合手曰拱)師行百里子與蹇叔子送其¶
　子而戒之曰女死必於殽之巖唫之下注其處險隘¶
　一人可以要百人音義(女音汝下及注同唫本作崟/音吟一音欽處昌慮反隘於)¶
<pb:KR1e0010_WYG_009-31a>¶
　(懈反要於遥反/下要而擊之同)我將尸女於是注尸女者收女尸師¶
　行百里子與蹇叔子隨其子而哭之秦伯怒曰何為¶
　哭吾師也二子曰非敢哭師也哭吾子也我老矣彼¶
　不死則我死矣注畏秦伯怒故云彼我要有死者晉¶
　人與姜戎要而擊之殽匹馬倚輪無反者注倚輪一¶
　隻之輪音義(倚居宜反/或於綺反)晉人者晉子也其曰人何也¶
　微之也何為微之不正其釋殯而主乎戰也¶
癸巳葬晉文公¶
<pb:KR1e0010_WYG_009-31b>¶
　傳日葬危不得葬也¶
狄侵齊¶
公伐邾取訾樓音義(訾子/斯反)¶
秋公子遂帥師伐邾¶
晉人敗狄于箕注箕晉地音義(敗必/邁反)¶
冬十月公如齊十有二月公至自齊¶
乙巳公薨于小寢注小寢内寢¶
　傳小寢非正也注非路寢疏(釋曰傳發此例者以隠/公不地桓公非正今僖)¶
<pb:KR1e0010_WYG_009-32a>¶
　(公雖卒而没於婦人之/手故發𫝊以惡之也)¶
隕霜不殺草注京房易傳曰君假與臣權隕霜不殺草¶
音義(隕云/敏反)¶
　傳未可殺而殺舉重也可殺而不殺舉輕也注重謂¶
　菽也輕謂草也輕者不死則重者不死可知¶
李梅實注京房易傳曰從叛者兹謂不明厥妖木冬實¶
　𫝊實之為言猶實也注實子¶
晉人陳人鄭人伐許¶
<pb:KR1e0010_WYG_009-32b>¶
　¶
　¶
　¶
　¶
　¶
　¶
　¶
　春秋穀梁注疏巻九¶
<pb:KR1e0010_WYG_009-33a>¶
　春秋穀梁傳注疏巻九考證¶
宋人執滕子嬰齊疏傳注並不解稱名之意蓋罪賤之¶
　也○(臣照/)按疏以書滕子名為罪賤之者禮諸侯失¶
　地名滅同姓名餘不生名也然稱宋人以執則其貶¶
　滕子次也¶
會陳人蔡人楚人鄭人盟于齊○(臣浩/)按此與左傳會¶
　字上無公字故范注曰會無主名内卑者也四國稱¶
　人外卑者也别本作公會誤¶
<pb:KR1e0010_WYG_009-33b>¶
宋公及楚人戰于泓宋師敗績傳(○臣召南/)按泓之戰¶
　穀梁深責宋襄最得經意范注引何休及康成之説¶
　以左傳證之宋襄傷股則糓梁所謂身傷有實據矣¶
　何休以鄢陵之戰楚君傷目經書楚子敗績&KR0150;梁謂¶
　君重於師如泓戰宋公果傷經亦當書宋公敗績此¶
　其難糓梁之意也康成以傷目與傷股有别以解何¶
　休之駁揆以聖經書法實皆不然泓之戰至於門官¶
　皆殱師徒喪失幾至亡國故經書師鄢陵之戰楚君¶
<pb:KR1e0010_WYG_009-34a>¶
　傷目而三軍未至大損經故舉重以概輕耳¶
晉侯夷吾卒注○不書葬監本誤作出不葬今改正¶
宋殺其大夫傳其不稱名姓以其在祖之位尊之也○¶
　(臣召南/)按大夫不名大約舊史逸其名孔子因舊文¶
　耳公羊三世内娶之説既妄穀梁所云亦穿鑿之論¶
　也劉敞曰春秋非孔氏家牒何得擅諱其祖名哉此¶
　説甚正¶
楚子圍陳納頓子于頓傳圍一事也納一事也而遂言¶
<pb:KR1e0010_WYG_009-34b>¶
　之蓋納頓子者陳也注圍陳使納頓子○(臣照/)按穀¶
　梁云蓋納頓子者陳也言因欲納頓子故圍陳圍陳¶
　而後頓子可納也注謂使陳納頓子楚既圍陳何須¶
　使陳¶
楚人陳侯蔡侯鄭伯許男圍宋傳注諸侯不能以義相¶
　師○師字監本誤作帥帥作率音則於義亦通但上¶
　文既言三人行必有我師則别本作相師是也¶
公子買戌衞不卒戍刺之傳先名後刺殺有罪也○劉¶
<pb:KR1e0010_WYG_009-35a>¶
　敞曰穀梁説非也會不言所為言所為皆譏也然則¶
　刺不言所坐言所坐皆諱也¶
公朝于王所𫝊言所者非其所也○(臣召南/)按經祗謂¶
　王所非正朝之所耳不謂朝之之非也天子在是可¶
　不朝乎¶
公會晉侯宋公蔡侯鄭伯陳子莒子邾子秦人于溫○¶
　晉侯下左氏公羊經皆有齊侯糓梁經無之○¶
公子遂如京師遂如晉注經同而傳異者甚衆此吾徒¶
<pb:KR1e0010_WYG_009-35b>¶
　所以不及古人也(○臣浩/)按范此言深得其實公羊¶
　亦言羙惡不嫌同辭而後儒説經私意穿鑿強為異¶
　同非經意亦非傳意也¶
四卜郊注成王命魯使郊以彰周公之徳祭蒼帝靈威¶
　仰昊天上帝魯不祭○(臣召南/)按范從康成之説故¶
　如此實則天無二帝亦無二豈有紛紛之名如元命¶
　包文耀鉤所云云者耶感生之帝與昊天上帝實一¶
　帝耳魯既僭用天子禮樂郊壇所祀即昊天上帝也¶
<pb:KR1e0010_WYG_009-36a>¶
　詩曰皇皇后帝皇祖后稷明明祀天配以后稷矣謂¶
　不祀昊天上帝可乎¶
猶三望疏公羊以為三望云云一段○監本誤刋於四¶
　卜郊注下今改正¶
　¶
　¶
　¶
　¶
<pb:KR1e0010_WYG_009-36b>¶
　¶
　¶
　¶
　¶
　¶
　¶
　¶
　春秋穀梁傳注疏卷九考證¶

