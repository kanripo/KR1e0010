# -*- mode: mandoku-view; -*-
#+TITLE: 春秋穀梁傳注疏
#+DATE: 2015-08-24 22:12:32.294490
#+PROPERTY: ID KR1e0010
#+PROPERTY: BASEEDITION WYG    
#+PROPERTY: JUAN 卷十二
<pb:KR1e0010_WYG_012-1a>¶
欽定四庫全書¶
　春秋榖梁注疏卷十二(起宣公元年/盡十八年)¶
　　晉范甯集解　唐陸徳眀音義　楊士勛疏¶
　宣公疏(魯世家宣公名倭文公之子子赤庶兄以/周匡王五年即位諡法善問周達曰宣)¶
元年春王正月公即位¶
　𫝊繼故而言即位與聞乎故也音義(與音豫下/注亦同)疏(釋/曰)¶
　(重發𫝊者桓公簒成君宣公/簒未踰年君嫌異故發之)¶
公子遂如齊逆女注不譏喪娶者不待貶絶而罪惡自¶
<pb:KR1e0010_WYG_012-1b>¶
見桓三年𫝊曰逆女親者也使大夫非正也音義(見賢/徧反)¶
疏(注釋曰引彼𫝊例者嫌譏喪娶/不責親迎故引𫝊例以眀也)三月遂以夫人婦姜¶
至自齊¶
　傳其不言氏喪未畢故略之也注夫人不能以禮自¶
　固故與有貶疏(注釋曰婚禮遲速由於夫家陽唱陰/和固是其理而責夫人者一禮不備)¶
　(貞女不行夫人姜氏若其不行公得無/喪娶之譏夫人無苟從之咎故責之)其曰婦縁姑¶
　言之之辭也遂之挈由上致之也注上謂宣公音義¶
　(挈苦/結反)疏(釋曰𫝊重言此者嫌喪娶辭畧并明不與陳/人之婦同也遂之挈者謂去氏族而直書名)¶
<pb:KR1e0010_WYG_012-2a>¶
　(徐邈以挈為舉非也左氏以為遂不稱公子者尊夫/人也公羊以為遂不言公子者一事而再見従省文)¶
　(此𫝊云由上致之是與二𫝊異也此注云上謂宣公/昭公二十四年婼至自晉注云上謂宗廟也者釋有)¶
　(二家其一云禮夫人三月始見宗廟遂與僑如之致/由君而已故知上為宣公成公也婼被執而反理當)¶
　(告廟故知上謂宗廟也又一釋二者互文也以相通/見廟之時君稱臣之名以告宗廟則二者皆當書名)¶
　(故此云宣公彼云宗廟亦是昭公告之可知此宣公/亦是告宗廟眀矣婼與意如俱為被執而致𫝊釋有)¶
　(異辭者意如訴公於晉婼則無罪故𫝊不同也此已/發𫝊僑如又發之者此喪娶彼非喪娶嫌異故重明)¶
　(之/)¶
夏季孫行父如齊¶
<pb:KR1e0010_WYG_012-2b>¶
晉放其大夫胥甲父于衛¶
　傳放猶屏也注屏除稱國以放放無罪也疏(釋曰范/別例云)¶
　(放大夫凡有三晉放胥甲父一昭八年楚放公子招/二哀二年蔡人放公孫獵三也此云稱國以放放與)¶
　(罪也則稱蔡人者是放有罪也若然招殺世子偃師/則招亦有罪不稱楚人者以上有楚師滅陳之文故)¶
　(不復出楚人又招有罪自/明故不待更稱楚人也)¶
公㑹齊侯于平州注平州齊地離㑹故不致疏(注釋曰/不引𫝊)¶
(例者此宣自應例/惡無所嫌疑故也)公子遂如齊¶
六月齊人取濟西田¶
<pb:KR1e0010_WYG_012-3a>¶
　𫝊内不言取言取授之也以是為賂齊也注宣公弑¶
　立賂齊以自輔恥賂之故書齊取疏(注釋曰昭二十/五年齊侯取鄆)¶
　(𫝊曰取易辭也哀八年齊人取讙及闡𫝊曰惡内也/所以三發𫝊不同者内不合言取今言取是違例之)¶
　(問宜在於始魯人不得已而賂之取雖是易而我難/之故直云授之昭公失國之君忠臣喜公得邑故以)¶
　(易辭言之哀公犯齊陵邾而反喪邑易辭之也𫝊以/明惡内之理未顯故𫝊特言惡内其實皆是易辭也)¶
秋邾子來朝音義(朝直/遥反)¶
楚子鄭人侵陳遂侵宋¶
　傳遂繼事也¶
<pb:KR1e0010_WYG_012-3b>¶
晉趙盾帥師救陳音義(盾徒/本反)¶
　傳善救陳也疏(釋曰何嫌非善而言善者陳近楚屬/晉嫌救之非善故𫝊釋之又救之者)¶
　(為善所以駮/鄭之過也)¶
宋公陳侯衛侯曺伯㑹晉師于棐林伐鄭注棐林鄭地¶
音義(棐芳尾反/又音匪)¶
　傳列數諸侯而㑹晉趙盾大趙盾之事也注大其衛¶
　中國攘夷狄音義(數所主反/攘而羊反)其曰師何也注據言㑹¶
　晉師不言㑹晉趙盾以其大之也注以諸侯大趙盾¶
<pb:KR1e0010_WYG_012-4a>¶
　之事故言師師者衆大之辭疏(釋曰襄二年晉師宋/師衛甯殖侵鄭注云)¶
　(不書晉宋之将以慢其伐人之喪彼稱師言惡晉宋/此稱師云大之者稱師之義不在一方言師雖同善)¶
　(惡有別所謂春秋不嫌同文此之謂也齊救邢惡不/及事楚子滅蔡滅非其罪晉宋伐喪失匍匐之義故)¶
　(皆貶之稱師今趙盾伐鄭以救陳宋故經/列數諸侯而殊大之明稱師者以著善也)于棐林地¶
　而後伐鄭疑辭也此其地何則著其羙也注泰曰夫¶
　救災恤患其道宜速而乃云㑹于棐林然後伐鄭状¶
　似伐鄭有疑須㑹乃定曰非也欲羙趙盾之功故詳¶
　録其㑹地疏(釋曰桓十五年公㑹諸侯于袲伐鄭傳/曰地而後伐疑辭也非其疑也此𫝊既)¶
<pb:KR1e0010_WYG_012-4b>¶
　(曰疑辭也又云則著其羙也者此文雖與㑹袲同其/理則異何者以其列數諸侯而㑹趙盾則詳其㑹地)¶
　(亦善可/知也)¶
冬晉趙穿帥師侵崇音義(穿音/川)¶
晉人宋人伐鄭¶
　傳伐鄭所以救宋也注時楚鄭侵宋疏(釋曰伐鄭所/以救宋經不)¶
　(言救宋者以上有楚子鄭人侵陳遂侵宋之文今云/晉人宋人伐鄭明救宋可知故不言之也知非救陳)¶
　(者以救陳之文已見故楚伐宋宋得出而自/救者伐宋者不攻都城故得出師助晉也)¶
二年春王二月壬子宋華元帥師及鄭公子歸生帥師¶
<pb:KR1e0010_WYG_012-5a>¶
戰于大棘宋師敗績獲宋華元注大棘宋地音義(華户/化反)¶
　傳獲者不與之辭也注華元得衆甚賢故不與鄭獲¶
　之疏(釋曰華元得衆故不與鄭獲之然則晉侯失民/亦言獲者晉侯雖失衆諸侯無相獲之道故亦)¶
　(不與秦獲也徐邈云獲是不與之辭與者當稱得也/故定九年得寳玊大弓是也然則弓玊與人不類徐)¶
　(言非也何休云華元繫宋者明恥辱及國案齊國/書陳夏齧皆繫國則是史之常辭非有異文也)言¶
　盡其衆以救其將也注先言敗績而後言獲知華元¶
　得衆心軍敗而後見獲晉與秦戰于韓未言敗績而¶
　君已獲知晉侯不得衆心明矣音義(盡子忍反将子/匠反下注将帥)¶
<pb:KR1e0010_WYG_012-5b>¶
　(同/)以三軍敵華元華元雖獲不病矣注何休曰書獲¶
　皆生獲也如欲不病華元當有變文鄭君釋之曰將¶
　帥見獲師敗可知不當復書師敗績此兩書之者眀¶
　宋師懼華元見獲皆竭力以救之無奈不勝敵耳華¶
　元有賢行得衆如是雖師敗身獲適眀其羙不傷賢¶
　行今兩書敗績非變文如何音義(帥所類反復扶/又反行下孟反)¶
秦師伐晉¶
夏晉人宋人衛人陳人侵鄭¶
<pb:KR1e0010_WYG_012-6a>¶
秋九月乙丑晉趙盾弑其君夷臯¶
　傳穿弑也注穿趙盾從父昆弟盾不弑而曰盾弑何¶
　也以罪盾也其以罪盾何也曰靈公朝諸大夫而暴¶
　彈之注暴殘暴音義(朝直遥反彈徒/丹反又徒旦反)觀其辟丸也趙¶
　盾入諫不聴出亡至於郊注禮三諫不聴則去待放¶
　於竟三年君賜之環則還賜之玦則往必三年者古¶
　疑獄三年而後斷易曰繼用徽纆寘于叢棘三嵗不¶
　得凶是也自嫌有罪當誅故三年不敢去音義(辟音/避竟)¶
<pb:KR1e0010_WYG_012-6b>¶
　(音境玦古穴反杜元凱云如環而不/連斷丁亂反徽許歸反纆亡北反)疏(注釋曰三諫/不聴則去待)¶
　(放於竟三年公羊𫝊文君賜之環則還賜之玦則徃/荀卿書有其事易曰繼用徽纆寘于叢棘三嵗不得)¶
　(凶者易坎卦上六爻辭但易本繼作係陸徳眀云寘/置也王弼云險陗之極不可升也嚴法峻整難可犯)¶
　(也宜其囚執寘于思過之地三嵗險道之夷也險終/乃反故三嵗不得自修三嵗乃可以求復故曰三嵗)¶
　(不得凶也馬融云徽纆索也陸徳眀云三糾繩/曰徽二糾繩曰纆劉表云三股為徽兩股為纆)趙穿¶
　弑公而後反趙盾注招使還史狐書賊曰趙盾弑公¶
　注史國史掌書記事狐其名盾曰天乎天乎予無罪¶
　注告天言已無弑君之罪孰為盾而忍弑其君者乎¶
<pb:KR1e0010_WYG_012-7a>¶
　注廻已易他誰作盾而當忍弑君者乎音義(孰為盾/絶句孰)¶
　(誰/也)史狐曰子為正卿入諫不聼出亡不逺君弑反不¶
　討賊則志同注志同穿也志同則書重非子而誰注¶
　盾是正卿又賢故言重故書之曰晉趙盾弑其君夷¶
　臯者過在下也注鄭嗣曰成十八年晉弑其君州蒲¶
　𫝊曰稱國以弑其君君惡甚矣然則稱臣以弑罪在¶
　臣下也趙盾弑其君不言罪而曰過者言非盾親弑¶
　有不討賊之過音義(惡如字又/烏路反)曰於盾也見忠臣之¶
<pb:KR1e0010_WYG_012-7b>¶
　至於許世子止見孝子之至注邵曰盾以亡不出竟¶
　反不討賊受弑君之罪忠不至故也止以病不知甞¶
　藥受弑父之罪孝不至故也音義(見賢徧反或/如字下同)疏(釋/曰)¶
　(趙盾與許止加弑是同而許君書𦵏晉靈公不書𦵏/者許止失甞藥之罪輕故書𦵏以赦止趙盾不討賊)¶
　(之罪重故不書晉侯𦵏明盾罪不可原也春秋必加/弑於此二人者所以見忠孝之至故也忠孝不至則)¶
　(加惡名欲使忠臣覩之不敢惜力孝/子見之所以盡心是将來之逺防也)¶
冬十月乙亥天王崩注匡王也¶
三年春王正月郊牛之口傷¶
<pb:KR1e0010_WYG_012-8a>¶
　傳之口緩辭也傷自牛作也注牛自傷口非備災之¶
　道不至也故以緩辭言之疏(釋曰此之為綏辭則成/七年不言之為急辭也)¶
　(舊解范氏别例云凡三十五范既總為例則言之者/並是緩辭也𫝊于執衛侯云言之緩辭也則云其餘)¶
　(不發亦緩可知耳公喪在外逆之緩也衛侯之弟鱄/秦伯之弟鍼等稱之者取其緩之得逃吳敗六國言)¶
　(之者取其六國同役而不急于軍事也殺奚齊稱之/者緩于成君也考仲子宫言之者隠孫而脩之緩也)¶
　(日食言之者不知之緩也則自餘並緩耳理/雖遷延舊說既然不可致詰故今亦從之)¶
攺卜牛牛死乃不郊¶
　傳事之變也注牛無故自傷其口易牛改卜復死乃¶
<pb:KR1e0010_WYG_012-8b>¶
　廢郊禮此事之變異音義(復扶/又反)疏(釋曰公羊𫝊稱改/卜者帝牲不吉則)¶
　(引稷牲而卜之其帝牲在于滌宫三月於稷者唯具/視其身體無災而已不特養于滌宫又云郊必以其)¶
　(祖配者自内出者無匹不行自外至者無主不止今/改卜者取于稷牛則未審𫝊意如何以后稷配郊必)¶
　(與公羊異也不言免牛而云不郊者/牛死不行免牛之禮故直言不郊也)乃者亡乎人之¶
　辭也注譏宣公不恭致天變疏(釋曰重發𫝊者嫌牛/死與卜郊不從異也)¶
猶三望¶
𦵏匡王¶
楚子伐陸渾戎音義(渾户門反/又户困反)¶
<pb:KR1e0010_WYG_012-9a>¶
夏楚人侵鄭¶
秋赤狄侵齊¶
宋師圍曺¶
冬十月丙戌鄭伯蘭卒¶
葬鄭穆公¶
四年春王正月公及齊侯平莒及郯莒人不肯音義(郯/音)¶
(談國/名也)¶
　傳及者内為志焉爾平者成也不肯者可以肯也注¶
<pb:KR1e0010_WYG_012-9b>¶
　凱曰君子不念舊惡况為大國所和乎疏(釋曰舊解/以莒不肯)¶
　(平公伐莒取向莒人彌復怨郯郯之與莒方為怨/惡乃是成就亂事故訓之為成注無此意恐非也)¶
公伐莒取向注向莒邑音義(向書/亮反)¶
　傳伐猶可取向甚矣注以義兵討不平未若不用兵¶
　以義使平者也故曰猶可也疏(注釋曰𫝊稱伐猶可/是非正與辭注云義)¶
　(兵者據其討不直故云義兵也/義兵之道不足故𫝊云猶可也)莒人辭不受治也注¶
　乗義取邑所以不服伐莒義兵也注討不釋怨取向¶
　非也乗義而為利也音義(為如字又/于偽反)¶
<pb:KR1e0010_WYG_012-10a>¶
秦伯稻卒疏(釋曰世本/秦共公也)¶
夏六月乙酉鄭公子歸生弑其君夷¶
赤狄侵齊¶
秋公如齊公至自齊¶
冬楚子伐鄭¶
五年春公如齊¶
夏公至自齊¶
秋九月齊髙固來逆子叔姬¶
<pb:KR1e0010_WYG_012-10b>¶
　傳諸侯之嫁子於大夫主大夫以與之注婚禮主人¶
　設几筵于廟以待迎者諸侯大夫尊卑不敵故使大¶
　夫為之主音義(迎魚/敬反)來者接内也不正其接内故不¶
　與夫婦之稱也注來者謂髙固髙固齊之大夫而今¶
　與君接婚姻之禮故不言逆女音義(稱尺/證反)疏(釋曰莒/慶已發)¶
　(𫝊今重發之者莒慶小國之大夫髙固齊之尊卿而/取公之同母姊妹嫌待之禮殊故發𫝊眀其不異也)¶
　(徐邈云𫝊言吾子是/宣公女也禮亦通爾)¶
叔孫得臣卒疏(釋曰隠元年𫝊曰大夫不日卒惡也今/叔孫得臣不日卒亦惡可知矣何休云)¶
<pb:KR1e0010_WYG_012-11a>¶
(知公子遂弑君而匿情不/言未審范意亦然以否)¶
冬齊髙固及子叔姬來¶
　傳及者及吾子叔姬也為使來者不使得歸之意也¶
　注髙固受使来聘而與婦俱歸故書及以眀非禮莊¶
　二十七年冬把伯姬來僖二十八年秋把伯姬来皆¶
　不言所及是使得歸之意音義(受使所/吏反)疏(釋曰經既/言髙固及)¶
　(子叔姬足自眀矣𫝊何須更言及吾子叔姬也者傳/方欲解及為非禮故上張其文也注釋曰桓十八年)¶
　(濼之㑹去及為非禮此書及為非禮者公與夫人之/行須言及以別尊卑故云及夫人姜氏㑹齊侯于陽)¶
<pb:KR1e0010_WYG_012-11b>¶
　(榖言及濼之㑹以夫人之伉不言及故知去及為非/禮今叔姬歸寧當以獨来為文髙固奉命宜云来聘)¶
　(經總之言来故/書及為非禮)¶
楚人伐鄭¶
六年春晉趙盾衛孫免侵陳¶
　傳此帥師也其不言帥師何也注據元年趙盾帥師¶
　救陳言帥師也不正其敗前事故不與帥師也注元¶
　年救而今更侵之疏(釋曰𫝊例将卑師衆曰師将尊/師少直言将成三年晉郤克衛)¶
　(孫良夫伐牆咎如彼非是敗前事亦不言帥師此云/不正其敗前事故不與帥師者凡常書經自依将之)¶
<pb:KR1e0010_WYG_012-12a>¶
　(尊卑師之多少之例趙盾元年稱帥師救陳今直書/名而已眀是惡敗前事故不與帥師也郤克良夫前)¶
　(無帥師之文故知/從将尊師少例耳)¶
夏四月¶
秋八月螽音義(螽音/終)¶
冬十月¶
七年春衛侯使孫良夫來盟¶
　傳來盟前定也不言及者以國與之不言其人亦以¶
　國與之不日前定之盟不日疏(釋曰此重發𫝊者宋/華孫不稱使此則稱)¶
<pb:KR1e0010_WYG_012-12b>¶
　(使嫌異故重發之言不日者據成/三年及荀庚盟有日故發問也)¶
夏公㑹齊侯伐萊音義(莱音來/國名)¶
秋公至自伐萊¶
大旱¶
冬公㑹晉侯宋公衛侯鄭伯曺伯于黑壤注黑壤某地¶
音義(壤人/丈反)¶
八年春公至自㑹¶
夏六月公子遂如齊至黄乃復注葢有疾而還黄齊地¶
<pb:KR1e0010_WYG_012-13a>¶
疏(釋曰以下有卒/故知有疾也)¶
　傳乃者亡乎人之辭也注鄭嗣曰大夫受命而出雖¶
　死以尸將事今遂以疾而還失禮違命故曰亡乎人¶
　言魯使不得其人也疏(釋曰重發𫝊者此乃復是事/畢之文其實未畢嫌與他例)¶
　(異故重明之此云乃者亡乎人之辭也定十五年𫝊/以為急辭也者乃有二義故也此魯使不得其人言)¶
　(乃以責之公孫敖亦是失命不言乃者此以疾而反/有可責之理故言乃復以譏之敖棄命奔莒元来未)¶
　(去不足可責非乃文/所盡故不言乃也)復者事畢也不専公命也注遂¶
　以疾反而加事畢之文者是不使遂専命還¶
<pb:KR1e0010_WYG_012-13b>¶
辛巳有事于大廟音義(大音/泰)仲遂卒于垂注祭于大廟¶
之日而知仲遂卒垂齊地疏(注釋曰注言此者解經仲/遂之卒繫祭廟之意也仲)¶
(遂有罪而亦書日者宣公與遂同罪猶定公不惡意如/而書日也或當辛巳自為祭廟不為仲遂也案公子翬)¶
(當桓世無罪則不去公子仲遂非宣惡人而去公子者/翬非桓罪人故生存不去公子之號仲遂於宣雖則無)¶
(罪死者人之終若不去公子嫌其全無罪状故去之若/然何以不去日者既替其尊號則罪已眀故不假去日)¶
(也𫝊稱公弟叔仲賢也遂非賢而稱仲者杜預云時君/所加何休云稱仲者起嬰齊所氏范雖不注理未必然)¶
(盖以遂見疏而去公子經不可單稱遂卒遂於後以仲/為氏故稱仲遂卒也然仲遂以罪見疏即見罪惡之臣)¶
(而譏宣公不廢繹者宣公與遂同心繹祭/之時則内舞去籥而為之變所以譏也)¶
<pb:KR1e0010_WYG_012-14a>¶
　傳為若反命而後卒也注先書復後言卒使若遂已¶
　反命于君而後卒于垂此公子也其曰仲何也疏之¶
　也注僖十六年𫝊曰大夫不言公子公孫疏之也何¶
　為疏之也是不卒者也注遂與宣公共弑子赤不疏¶
　則無用見其不卒也注若書公子則與正卒者同故¶
　去公子以見之音義(見賢徧反注同去起/吕反下文及注同)則其卒之¶
　何也注據公子翬不書卒音義(翬許/韋反)以譏乎宣也其¶
　譏乎宣何也聞大夫之喪則去樂卒事注去籥萬卒¶
<pb:KR1e0010_WYG_012-14b>¶
　祭事言今不然¶
壬午猶繹萬入去籥音義(繹音亦爾雅云又祭/也籥餘若反管也)¶
　傳猶者可以已之辭也繹者祭之旦日之享賓也萬¶
　入去籥注萬舞名籥管也音義(享許/丈反)疏(釋曰旦日猶/眀日也何休)¶
　(云繹者繼昨日事但不灌地降神耳天子諸侯曰繹/大夫曰賓尸士曰宴尸即天子以卿為之諸侯則以)¶
　(大夫為之卿大夫以孫為之夏立尸殷坐尸周旅酬/六尸唯士宴尸與先儒少異則范意或與何同也案)¶
　(少牢饋食之禮卿大夫當日賓尸天子諸侯眀日賓/尸者天子諸侯禮大故異日為之卿大夫以下禮小)¶
　(故當日即行其三代之名者案爾雅云夏曰復胙殷/曰肜周曰繹是也謂之復胙者復前日之禮也謂之)¶
<pb:KR1e0010_WYG_012-15a>¶
　(肜者肜是不絶之意也謂之繹者繹陳昨日禮也何/休又云禮大夫死為廢一時之祭有事於廟而聞之)¶
　(者去樂卒事至卒事而聞之者廢/繹今魯不以為譏范意當亦然也)以其為之變譏之¶
　也注内舞去籥惡其聲聞此為卿變於常禮是知其¶
　不可而為之音義(為之于偽反注為/卿同惡烏路反)¶
戊子夫人熊氏薨注宣公妾母音義(左氏作/嬴氏)¶
晉師白狄伐秦¶
楚人滅舒鄝音義(鄝音了本又/作蓼國名)¶
秋七月甲子日有食之既¶
<pb:KR1e0010_WYG_012-15b>¶
冬十月己丑𦵏我小君頃熊注文夫人姜氏大歸于齊¶
故宣公立已妾母為夫人君以夫人禮卒葬之故主書¶
者不得不以為夫人義與成風同音義(頃熊音傾左/氏作敬嬴)疏¶
(注釋曰哀姜有罪故僖成其母為夫人今姜氏子殺故/身出本自無罪則頃熊成喪不是同例而云與成風同)¶
(者禮妾子為君其母不得稱夫人以二者俱非正禮故/云同耳非謂意盡同也榖梁以成風再貶故曰妾子雖)¶
(為君其母不得稱夫人則襄公以其母定姒為夫人亦/非正眀也然成風再貶自外不譏者從一譏故也案文)¶
(十八年注云宣母敬嬴此云/頃熊者一人有兩號故也)雨不克𦵏¶
　傳𦵏既有日不為雨止禮也雨不克𦵏喪不以制也¶
<pb:KR1e0010_WYG_012-16a>¶
　注徐邈曰案經文是己丑之日𦵏喪既出而遇雨若¶
　未及己丑而却期無為逆書此日葬禮喪事有進無¶
　退又士喪禮有潦車載蓑笠則人君之張設固兼備¶
　矣禮先遷柩於廟其明昧爽而引既及𦵏日之晨則¶
　祖行遣奠之禮設矣故雖雨猶終事不敢停柩久次¶
　音義(不為于偽反潦音老蓑素禾反笠音立張如字/又陟亮反柩其又反尸在棺曰柩昧音妹引以)¶
　(刃反又如字/遣奠棄戰反)疏(解曰舊解案禮庶人懸封𦵏不為雨/止明天子諸侯不觸雨而行可知也)¶
　(𫝊言不為雨止者謂不得止𦵏事而更卜逺日喪不/以制也者謂不得臨雨而制喪事豈有諸侯執紼者)¶
<pb:KR1e0010_WYG_012-16b>¶
　(五百人安得觸雨而行哉是徐邈之説理之不通今/案𫝊文云雨不克𦵏喪不以制也是𦵏為雨止喪事)¶
　(不以禮制也上文云𦵏既有日不為雨止禮也眀為/雨止則非禮可知安得云𫝊意𦵏為雨止乎又且范)¶
　(引徐邈之注不言其非則是從徐説矣何為述范義/而違之㦲注釋曰未及己丑而却期者謂雨之與𦵏)¶
　(皆是己丑之日也若未及己丑之日而遇雨其𦵏期/有却者何為逆書己丑日𦵏也士喪禮有潦車載蓑)¶
　(笠者毛詩𫝊云蓑所以/備雨笠所以禦暑是也)¶
庚寅日中而克𦵏¶
　𫝊而緩辭也足乎日之辭也疏(釋曰言緩辭也者此/日中克𦵏足乎日故)¶
　(云緩也定十五年日下昃乃克𦵏故云乃急辭也是/二文相對為緩急故公羊𫝊云曷為或言而或言乃)¶
<pb:KR1e0010_WYG_012-17a>¶
　(乃難乎而也是/二文相對也)¶
城平陽¶
楚師伐陳¶
九年春王正月公如齊注有母之喪而行朝㑹非禮音¶
義(朝直/遥反)疏(注釋曰非禮經無異文者𫝊例云如徃月/危徃也此朝書月即是非禮之異文也)¶
公至自齊¶
夏仲孫蔑如京師¶
齊侯伐萊¶
<pb:KR1e0010_WYG_012-17b>¶
秋取根牟疏(釋曰公羊𫝊曰根牟者何邾婁之邑也曷/為不繫乎邾婁諱亟也謂母喪未期而取)¶
(邑故諱不繫邾婁也若言諱不繫邾婁居母之喪縱/非邾邑豈容無諱或當如左𫝊以根牟為國名也)¶
八月滕子卒¶
九月晉侯宋公衛侯鄭伯曺伯㑹于扈¶
晉荀林父帥師伐陳¶
辛酉晉侯黑臀卒于扈音義(臀徒/門反)¶
　𫝊其地於外也其日未踰竟也注外謂國都之外諸¶
　侯卒於路寢則不地𫝊例曰諸侯正卒則日不正則¶
<pb:KR1e0010_WYG_012-18a>¶
　不日舊說踰竟亦不日然則諸侯不正而與未踰竟¶
　無以别之矣案襄七年鄭伯卒于操此年晉侯卒于¶
　扈文正與襄二十六年許男卒於楚同恐後人謂操¶
　扈是國故於疑似之際每為發𫝊曰未踰竟也音義¶
　(竟音境別彼列/反操七報反)疏(注釋曰諸侯之國皆以侵伐㑹盟/見經操扈經既無文而疑是國者)¶
　(周有千八百諸侯今盟㑹侵伐見春秋者不過數十/而已操扈𫝊若不發焉知非國也曲棘不釋者雙名)¶
　(也去國逺矣故不假釋郱鄑郚以三言為名故𫝊釋/之為國也晉侯黒臀不書𦵏者舊解以為簒立故也)¶
　(今案黑臀既書日卒未必/簒立蓋魯不㑹故不書也)¶
<pb:KR1e0010_WYG_012-18b>¶
冬十月癸酉衛侯鄭卒¶
宋人圍滕¶
楚人伐鄭¶
晉郤缺帥師救鄭音義(郤去逆反/缺傾雪反)¶
陳殺其大夫泄冶音義(泄息列反/冶音也)¶
　𫝊稱國以殺其大夫殺無罪也泄冶之無罪如何陳¶
　靈公通于夏徴舒之家公孫寧儀行父亦通其家注¶
　二人陳大夫音義(夏户/雅反)或衣其衣或衷其襦注衷者¶
<pb:KR1e0010_WYG_012-19a>¶
　襦在衷也音義(衣其衣上於既反下如字襦/而朱反衷本又作裏音里)以相戲¶
　於朝音義(朝直/遥反)泄冶聞之入諫曰使國人聞之則猶¶
　可使仁人聞之則不可君愧於泄冶不能用其言而¶
　殺之¶
十年春公如齊公至自齊齊人歸我濟西田¶
　𫝊公娶齊齊由以為兄弟反之注齊由以婚族故還¶
　魯田爾雅釋親曰婦之黨為婚兄弟音義(娶七/住反)不言¶
　來公如齊受之也疏(釋曰据定十年齊人來歸/鄆讙龜陰之田言來也)¶
<pb:KR1e0010_WYG_012-19b>¶
夏四月丙辰日有食之注𫝊例曰言日不言朔食晦日¶
則此丙辰晦之日也己巳在晦日之下五月之上推尋¶
義例當是閏月矣文六年𫝊曰閏月者附月之餘日言¶
閏承前月而受其餘日故書閏月之日繫前月之下葢¶
史䇿常法文有定例閏有常體無嫌不明故不復每月¶
發𫝊哀五年公羊𫝊曰閏月不書此何以書推此言之¶
則春秋固有在閏月而不冠以閏者矣至於閏不告月¶
猶朝于廟閏月葬齊景公不正其閏無以言其事故書¶
<pb:KR1e0010_WYG_012-20a>¶
見變禮音義(復扶又反下注復以同冠工/亂反朝直遥反見賢遍反)疏(注釋曰閏/月所在無)¶
(常而言有常體者閏是附月之餘文/承前月是無體之常不謂所在有常)¶
己巳齊侯元卒¶
齊崔氏出奔衛¶
　𫝊氏者舉族而出之之辭也注何休曰氏者譏世卿¶
　也即稱氏為舉族而出尹氏卒寧可復以為舉族死¶
　乎鄭君釋之曰云舉族死是何妖問甚乎舉族而出¶
　之之辭者固譏世卿也崔杼以世卿専權齊人惡其¶
<pb:KR1e0010_WYG_012-20b>¶
　族令出奔既不欲其身反又不欲國立其宗後故孔¶
　子順而書之曰崔氏出奔衛若其舉族盡去之爾音¶
　義(杼直吕反/惡烏路反)¶
公如齊五月公至自齊¶
癸巳陳夏徴舒弑其君平國¶
六月宋師伐滕注月者蓋為下齊恵公𦵏速起音義(為/于)¶
(偽/反)疏(注釋曰知非為宋師伐滕歸父如齊者宋師伐滕/外事也歸父之聘經也諸侯時𦵏正也月𦵏故也)¶
(今上有齊逐崔氏之文又非五/月而𦵏明書月者為𦵏恵公也)¶
<pb:KR1e0010_WYG_012-21a>¶
公孫歸父如齊𦵏齊恵公¶
晉人宋人衛人曺人伐鄭¶
秋天王使王季子來聘¶
　𫝊其曰王季王子也其曰子尊之也注子者人之貴¶
　稱音義(稱尺/證反)疏(釋曰𫝊知稱子是尊之也者此言王/季子即是大子之母弟子者人之貴)¶
　(稱故稱子為尊之也叔服以庶子為大夫故直稱字/而不繫王也卒稱王子虎者卒當稱名故繫王言之)¶
　聘問也¶
公孫歸父帥師伐邾取繹音義(繹音/亦)¶
<pb:KR1e0010_WYG_012-21b>¶
大水¶
季孫行父如齊¶
冬公孫歸父如齊¶
齊侯使國佐來聘¶
饑音義(饑本或作/飢居疑反)¶
楚子伐鄭¶
十有一年春王正月¶
夏楚子陳侯鄭伯盟于夷陵注夷陵齊地音義(左氏作/辰陵)¶
<pb:KR1e0010_WYG_012-22a>¶
公孫歸父㑹齊人伐莒¶
秋晉侯㑹狄于櫕函注櫕函狄地音義(函音/咸)¶
　𫝊不言及外狄注所以異之於諸夏音義(夏户/雅反)疏(釋/曰)¶
　(哀十三年公㑹晉侯及吳子于黄池注云及者書尊/及卑也是言及所以外吳何得此𫝊云不言及外狄)¶
　(者黄池之㑹欲同吳子於諸侯故直云及吳子不云/㑹吳此不言及是外狄故云㑹狄不云及狄是不言)¶
　(及為外狄也若不外當云晉侯及狄㑹于櫕函然隠/三年齊侯鄭伯盟于石門不言及同吳于諸夏而云)¶
　(及吳子者不可全同中/國故言及以别尊卑也)¶
冬十月楚人殺陳夏徴舒注變楚子言人者弑君之賊¶
<pb:KR1e0010_WYG_012-22b>¶
若曰人人所得殺也其月謹之疏(釋曰經直言楚人知/是楚子者下云楚子)¶
(入陳明知此為討賊故夔楚子言人也其月謹之/者不能自討藉楚之力禍害必深故書月為謹之)¶
　𫝊此入而殺也其不言入何也注據入國乃得殺外¶
　徴舒於陳也其外徵舒於陳何也注據徴舒陳大夫¶
　不應外明楚之討有罪也注雍曰經若書楚子入陳¶
　殺夏徴舒者則入者内不受是無以表徴舒之悖逆¶
　楚子之得正音義(悖補/對反)¶
丁亥楚子入陳¶
<pb:KR1e0010_WYG_012-23a>¶
　傳入者内弗受也日入惡入者也何用弗受也不使¶
　夷狄為中國也注楚子入陳納淫亂之人執國威柄¶
　制其君臣傎倒上下錯亂邪正是以夷狄為中國音¶
　義(惡烏路反傎丁田反/本又作顛邪似嗟反)疏(釋曰上文羙楚子入今又/惡之者前為討徴舒討得)¶
　(其罪故變文以羙之今為納/二子失其所故日入以惡之)¶
納公孫寧儀行父于陳¶
　𫝊納者内弗受也輔人之不能民而討猶可注雍曰¶
　輔相鄰國有不能治民者而討其罪人則可而曰猶¶
<pb:KR1e0010_WYG_012-23b>¶
　可者明鄰國之君無輔相之道音義(相息/亮反)疏(釋曰糜/信云二)¶
　(子不繫陳者以其淫亂明絶之也或當上/有入陳之文下云于陳故省文耳無義例)入人之國¶
　制人之上下使不得其君臣之道不可注二人與昏¶
　淫當絶而楚強納之是制人之上下音義(強其丈反/一音其良)¶
　(反/)¶
十有二年春𦵏陳靈公注𫝊例曰失徳不葬君弑賊不¶
討不葬以罪下也日卒時𦵏正也靈公淫夏姬殺洩冶¶
臣子不能討賊踰三年然後𦵏而日卒時𦵏何邪泰曰¶
<pb:KR1e0010_WYG_012-24a>¶
楚已討之矣臣子雖欲討之無所討也故君子即而恕¶
之以申臣子之恩稱國以殺大夫則靈公之惡不嫌不¶
明書𦵏以表討賊不言靈公無罪也踰三年而後𦵏則¶
國亂居可知矣非日月小有前却則書時不嫌音義(夏/户)¶
(雅/反)疏(注釋曰失徳不𦵏昭十三年𫝊文君弑賊不討不/書𦵏以罪下也隱十一年𫝊文日卒時𦵏正也襄)¶
(七年𫝊文案徴舒之弑靈公在十年五月至此纔二十/一月而注云踰三年者諸侯五月而𦵏今踰五月至三)¶
(年故曰踰也非日月小有前却者未五月謂之前過五/月謂之却言𦵏有前却則書月以見危今三年始𦵏非)¶
(是小有前却故/書時不嫌也)¶
<pb:KR1e0010_WYG_012-24b>¶
楚子圍鄭¶
夏六月乙夘晉荀林父帥師及楚子戰于邲注邲鄭地¶
音義(邲皮/必反)疏(釋曰公羊𫝊稱荀林父稱名氏先楚子者/惡林父也若然城濮之戰後子玊當是善)¶
(子玊乎徐邈云先林父/者内晉而外楚是也)晉師敗績¶
　傳績功也功事也日其事敗也疏(釋曰舊解此戰事/書日者為敗之故)¶
　(也特於此發之者二國兵衆不同小國之戰故特發/之徐邈云於此發𫝊者深閔中國大敗於彊楚也今)¶
　(以曰為語辭理足通也但舊解為/日月之日疑不敢質故皆存耳)¶
秋七月¶
<pb:KR1e0010_WYG_012-25a>¶
冬十有二月戊寅楚子滅蕭疏(釋曰書日者徐邈云蕭/君有賢徳故書日也何)¶
(休云責楚滅人國故書日若擇/善而從則徐言與𫝊例合也)¶
晉人宋人衛人曺人同盟于清丘注清丘衛地¶
宋師伐陳¶
衛人救陳疏(釋曰不言善者衛宋同盟外楚/今反救陳不足可善故𫝊不釋)¶
十有三年春齊師伐莒¶
夏楚子伐宋¶
秋螽¶
<pb:KR1e0010_WYG_012-25b>¶
冬晉殺其大夫先榖音義(榖户木反/一本作縠)疏(釋曰此雖無𫝊/於例為殺無罪)¶
(也/)¶
十有四年春衛殺其大夫孔達¶
夏五月壬申曺伯夀卒¶
晉侯伐鄭¶
秋九月楚子圍宋疏(釋曰徐邈云圍例時此圍久故書/月以惡之也何休亦然范意或當)¶
(不異/也)¶
𦵏曺文公¶
<pb:KR1e0010_WYG_012-26a>¶
冬公孫歸父㑹齊侯于榖¶
十有五年春公孫歸父㑹楚子于宋¶
夏五月宋人及楚人平¶
　傳平者成也善其量力而反義也注各自知力不能¶
　相制反共和之義疏(釋曰重發𫝊者/嫌外内異也)人者衆辭也平¶
　稱衆上下欲之也外平不道以吾人之存焉道之也¶
　注吾人謂大夫歸父¶
六月癸夘晉師滅赤狄潞氏以潞子嬰兒歸¶
<pb:KR1e0010_WYG_012-26b>¶
　𫝊滅國有三術注術猶道也音義(潞音路嬰/一盈反)中國謹¶
　日卑國月夷狄不日注卑國謂附庸之屬襄六年𫝊¶
　曰中國日卑國月夷狄時此謂三術其曰潞子嬰兒¶
　賢也疏(釋曰中國日者謂衛滅邢之類是也卑國月/者謂無駭入極齊侯滅萊之類是也夷狄不)¶
　(日者楚滅江黄吳滅州來之類是也此不云夷狄時/而云不日者方釋潞子嬰兒書日之意故不云夷狄)¶
　(時也夷狄不日宜從下為文勢嬰兒為賢書日復稱/名者書日以表其賢書名以見滅國所謂善惡兩舉)¶
　(也/)¶
秦人伐晉¶
<pb:KR1e0010_WYG_012-27a>¶
王札子殺召伯毛伯¶
　傳王札子者當上之辭也殺召伯毛伯不言其何也¶
　注解經不言殺其大夫音義(札側八反/召上照反)兩下相殺也¶
　兩下相殺不志乎春秋此其志何也矯王命以殺之¶
　非忿怒相殺也故曰以王命殺也注以王命殺謂言¶
　王札子殺召伯毛伯是知以王命而殺之音義(矯居/表反)¶
　以王命殺則何志焉為天下主者天也繼天者君也¶
　君之所存者命也為人臣而侵其君之命而用之是¶
<pb:KR1e0010_WYG_012-27b>¶
　不臣也為人君而失其命是不君也君不君臣不臣¶
　此天下所以傾也¶
秋螽¶
仲孫蔑㑹齊髙固于無婁注無婁把邑音義(婁力/侯反)¶
初稅畝音義(稅始鋭/反賦也)¶
　傳初者始也古者什一注一夫一婦佃田百畝以共¶
　五口父母妻子也又受田一十畝以為公田公田在¶
　内私田在外此一夫一婦為耕百一十畝音義(什一/音十)¶
<pb:KR1e0010_WYG_012-28a>¶
　(十稅一也佃音田/又徒徧反共音恭)藉而不稅注藉此公田而收其入¶
　言不稅民疏(釋曰徐邈曰藉借也謂借民力治公田/不税民之私也觀范之注以藉為賦藉)¶
　(理亦通從徐之/言義無妨也)初稅畝非正也古者三百歩為里名¶
　曰井田井田者九百畝公田居一注出除公田八十¶
　畝餘八百二十畝故井田之法八家共一井八百畝¶
　餘二十畝家各二畝半為廬舎音義(廬力/魚反)私田稼不¶
　善則非吏注非責也吏田畯也言吏急民使不得營¶
　私田音義(畯音俊田/大夫也)公田稼不善則非民注民勤私¶
<pb:KR1e0010_WYG_012-28b>¶
　也初税畝者非公之去公田而履畝十取一也以公¶
　之與民為已悉矣注悉謂盡其力音義(去如字又/起吕反)疏¶
　(釋曰何休云宣公無恩信於民民不肯盡力治公田/故公家履踐案行擇其善畝榖最好者稅取之故曰)¶
　(履畝徐邈以為除去公田之外又税私田之十/一也𫝊稱以公之與民為已悉矣則徐言是也)古者¶
　公田為居注八家共居井竈葱韭盡取焉注損其廬¶
　舎家作一園以種五菜外種楸桑以備養生送死音¶
　義(韭音九/楸音秋)疏(注釋曰損為減損也五菜者世所謂五/辛之菜也何休又云古者井田之法一)¶
　(夫一婦受田百畝身與父母妻子五口以為一户公/田十畝又廬舎二畝半凡為田一頃一十二畝半也)¶
<pb:KR1e0010_WYG_012-29a>¶
　(大家而有九頃故曰井田廬舎在内貴人也公田次/之重公也私田在外賤私也若五口之外名曰餘夫)¶
　(餘夫率受田二十五畝半記/異聞耳於范氏注亦無所取)¶
冬蝝生音義(蝝以全反劉歆云此蚍蜉子/董仲舒云蝗子字林尹絹反)¶
　傳蝝非災也其曰蝝非稅畝之災也注凡春秋記災¶
　未有言生者蝝之言縁也縁宣公稅畝故生此災以¶
　責之非責也¶
饑¶
十有六年春王正月晉人滅赤狄甲氏及留吁注甲氏¶
<pb:KR1e0010_WYG_012-29b>¶
留吁赤狄别種晉既滅潞氏今又并盡其餘邑也滅夷¶
狄時賢嬰兒故滅其餘邑猶月音義(吁許于反種章勇/反并必政反又如)¶
(字/)疏(釋曰𫝊例滅夷狄時嬰兒以賢書日故知餘邑書/月亦為賢也甲氏留吁非國而云滅者甲氏留吁)¶
(國之大邑而晉盡有之重其事故云滅若晉滅/夏陽之類是也留吁言及者蓋小於甲氏也)¶
夏成周宣榭災注成周東周今之洛陽宣榭宣王之榭¶
爾雅曰室有東西廂曰廟無東西廂有室曰寝無室曰¶
榭𫝊例曰國曰災邑曰火音義(榭音謝本或作/謝災左氏作火)疏(釋曰/不言)¶
(京師者爾時成周非京師故也公羊𫝊云宣榭者何宣/宫之榭也故范注亦以為宣王之廟也無室曰榭爾雅)¶
<pb:KR1e0010_WYG_012-30a>¶
(正文或以為爾雅無此文唯曰上髙曰臺有木謂之榭/臺上有木即是屋也楚語曰榭不過講軍實臨觀講武)¶
(必是敞前故云無室曰榭爾雅有之者本或/誤也又引𫝊例曰云云者昭九年𫝊文也)¶
　傳周災不志也其曰宣榭何也以樂器之所蔵目之¶
　也注移風易俗莫善於樂是故貴其器疏(釋曰徐邈/所據本云)¶
　(周災至注云重王室也今遍檢范/夲並有不字則不得解與徐同也)¶
秋郯伯姬来歸注為夫家所遣¶
冬大有年¶
　𫝊五榖大熟為大有年¶
<pb:KR1e0010_WYG_012-30b>¶
十有七年春王正月庚子許男錫我卒音義(錫墨/厯反)¶
丁未蔡侯申卒¶
夏𦵏許昭公¶
葬蔡文公¶
六月癸夘日有食之¶
己未公㑹晉侯衛侯曺伯邾子同盟于斷道注己未亦¶
閏月之日斷道晉地音義(斷徒短反/一音短)疏(注釋曰十年夏/四月丙辰日有)¶
(食之己巳齊侯元卒范以為丙辰晦之日也己巳在晦/日之下五月之上當是閏月可知此文與彼正同眀亦)¶
<pb:KR1e0010_WYG_012-31a>¶
(閏月之/日也)¶
　𫝊同者有同也同外楚也疏(釋曰不於清丘發𫝊者/清丘魯不㑹故重舉所)¶
　(以包/之也)¶
秋公至自㑹¶
冬十有一月壬午公弟叔肸卒¶
　𫝊其曰公弟叔肸賢之也其賢之何也宣弑而非之¶
　也注宣公殺子赤叔肸非責之音義(肸許/乙反)非之則胡¶
　為不去也曰兄弟也何去而之注言無所至與之財¶
<pb:KR1e0010_WYG_012-31b>¶
　則曰我足矣注宣公與之財物則言自足以距之織¶
　屨而食注織屨賣以易食音義(屨九/具反)終身不食宣公¶
　之食君子以是為通恩也以取貴乎春秋注泰曰宣¶
　公弑逆故其祿不可受兄弟無絶道故雖非而不去¶
　論情可以眀親親言義足以厲不軌書曰公弟不亦¶
　宜乎疏(釋曰衛侯之弟鱄去君𫝊云合於春秋此不/去君𫝊亦取貴於春秋者易稱君子之道或)¶
　(出或處或黙或語鱄以衛侯惡而難親恐罪及已故/棄之而去使君無殺臣之惡兄無害弟之愆故得合)¶
　(於春秋此叔肸以君有大逆不可受其祿食又是孔/懐之親不忍奮飛使君臣之節兩通兄弟之情俱暢)¶
<pb:KR1e0010_WYG_012-32a>¶
　(故亦取貴於春秋叔肸書字鱄直稱名者叔肸内可/以眀親親外足以厲不軌比鱄也賢乎逺矣故貴之)¶
　(稱字鱄雖合於春秋無大/善可應故直書名而已)¶
十有八年春晉侯衛世子臧伐齊音義(臧子/郎反)¶
公伐把¶
夏四月¶
秋七月邾人戕繒子于繒音義(戕在良反殘也賊也猶/殺也繒本或作鄫在陵)¶
(反/)¶
　𫝊戕猶殘也捝殺也注挩謂捶打殘賊而殺地于繒¶
<pb:KR1e0010_WYG_012-32b>¶
　惡其臣子不能距難音義(捝他活反又徒栝反捶打/也字林云木杖或作樸普)¶
　(木反捶草蘂反打音頂/惡烏路反難乃旦反)疏(注釋曰據楚子䖍誘蔡侯/般殺之于申不于國都也)¶
甲戌楚子吕卒注商臣子荘王音義(吕左氏/作旅)¶
　𫝊夷狄不卒卒少進也卒而不日日少進也日而不¶
　言正不正簡之也注中國君日卒正也不日不正也¶
　今進夷狄直舉其日而不論正之與不正疏(釋曰夷/狄不卒)¶
　(據自此以前吳楚君卒而不書日據襄十二年秋九/月吳子乗卒言之也間之也者中國卒則日不正乃)¶
　(不日夷狄進之則日不論/正與不正故云簡之也)¶
<pb:KR1e0010_WYG_012-33a>¶
公孫歸父如晉¶
冬十月壬戌公薨于路寝¶
　傳正寝也疏(釋曰重發𫝊者荘據始故發之宣公簒/弑有嫌成公承所嫌之下故各發𫝊也)¶
歸父還自晉至檉遂奔齊音義(檉丑貞反/左氏作笙)¶
　𫝊還者事未畢也注莊八年秋師還是也疏(釋曰執/則致歸)¶
　(父非執而書其還者為出奔張本也直名不氏者凡/致者由上致之故例今不書歸父之氏眀有致命之)¶
　(義/也)自晉事畢也與人之子守其父之殯注人之子謂¶
　歸父子也言成公與歸父子共守宣公殯捐殯而奔¶
<pb:KR1e0010_WYG_012-33b>¶
　其父之使者是以奔父也注捐棄也奔猶逐也言成¶
　公棄父之殯逐父之使使謂歸父也父命未反而已¶
　逐之是與親奔父無異音義(捐以全反使/所吏反注同)至檉遂奔¶
　齊遂繼事也注杜預曰檉魯竟外故言出音義(竟音/境)¶
　¶
　¶
　¶
　春秋穀梁注疏卷十二¶
#+PROPERTY: JUAN 卷十二考證
<pb:KR1e0010_WYG_012-34a>¶
　春秋穀梁𫝊注疏卷十二考證¶
齊人取濟西田𫝊疏哀公犯齊陵邾而反喪邑易辭之¶
　也○(臣召南/)按易辭之也不成句似當作亦易辭也¶
　凡經書取皆是易辭此宣公以田賂齊及哀公之犯¶
　齊陵邾喪邑經皆書齊人取是皆易辭也¶
宋華元帥師及鄭公子歸生帥師戰于大棘宋師敗績¶
　獲宋華元𫝊獲者不與之辭也○(臣浩/)按為敵所禽¶
　曰獲榖梁以為不與之辭則迂矣經所書獲尚多韓¶
<pb:KR1e0010_WYG_012-34b>¶
　之戰秦獲晉侯酈之戰公子友獲莒挐雞父之戰吳¶
　獲陳夏齧艾陵之戰吳獲齊國書豈皆不與之辭乎¶
晉趙盾弑其君夷臯𫝊出亡至于郊注易曰繼用徽纆¶
　寘于叢棘○易作係用徽纆此作繼用楊疏已言之¶
　監本訛寘于作示于今依原文改正¶
　又疏嚴法峻整○監本脱嚴字今依王弼注原文添¶
齊髙固來逆子叔姬𫝊疏徐邈云𫝊言吾子是宣公女¶
　也禮亦通爾○推尋文義吾子吾字衍文禮當作理¶
<pb:KR1e0010_WYG_012-35a>¶
晉趙盾衛孫免侵陳𫝊其不言帥師何也不正其敗前¶
　事故不與帥師也○(臣召南/)按經書侵伐並不以言¶
　帥師不言帥師為褒貶𫝊例明曰將卑師衆曰師将¶
　尊師少直言将然則元年盾救陳書帥師統師衆也¶
　此年不書帥師統師少也陳初附晉故救之陳後即¶
　楚故侵之何有於敗前事乎𫝊乃自破例以言帥師¶
　為褒則無侅入極翬㑹伐鄭皆書帥師亦聖經所褒¶
　乎¶
<pb:KR1e0010_WYG_012-35b>¶
公子遂如齊至黃乃復𫝊復者事畢也○劉敞曰遂受¶
　命而行辭病而反此春秋所惡也乃加事畢之文為¶
　之文過何以訓事君按經眀書至黄則使事未畢顯¶
　然¶
辛巳有事于太廟仲遂卒于垂𫝊此公子也其曰仲何¶
　也疏之也○(臣召南/)按此與公羊同義但仲遂生而¶
　賜氏與季友同冠氏于名之上已是貴稱矣况連接¶
　如齊至黄乃復之下既稱公子此自不容復出也遂¶
<pb:KR1e0010_WYG_012-36a>¶
　為弑君逆賊王法所當誅自可援翬不書卒之例若¶
　以此書仲遂為貶為疏則非經意也¶
宋師伐滕疏知非為宋師伐滕歸父如齊者○監本脫¶
　者字今添¶
夏六月乙夘晉荀林父帥師及楚子戰于邲晉師敗績¶
　𫝊日其事敗也○(臣召南/)按舊解此戰書日者為敗¶
　之故也特於此發𫝊者二國兵衆不同小國之戰故¶
　特發之春秋於戰不論大小内外無不書日不獨此¶
<pb:KR1e0010_WYG_012-36b>¶
　戰書乙夘也如以為兩大國交爭不同小國則莊二¶
　十八年衛及齊戰衛師敗績一小一大亦書甲寅僖¶
　二十二年宋楚戰泓一小一大亦書己巳又如宋鄭¶
　之戰大棘則兩國皆小矣經書壬子何耶且書戰固¶
　有不書敗者為内諱敗自可不計至若秦戰令狐經¶
　書戊子戰河曲經書戊午又何甞因書敗績而後書¶
　日乎疏又云今以為語辭是也𫝊文曰字後人作日¶
　字如公子啟曰誤作公子啟日亦是其證實則皆曰¶
<pb:KR1e0010_WYG_012-37a>¶
　字也¶
十有四年秋九月楚子圍宋疏徐邈云圍例時此圍久¶
　故書月以惡之也○(臣浩/)按徐意以十五年夏五月¶
　經書宋及楚平其圍自秋迄夏凡九閲月而始解故¶
　曰最久¶
六月癸夘晉師滅赤狄潞氏以潞子嬰兒歸𫝊其曰潞¶
　子嬰兒賢也○(臣召南/)按各本俱作曰字以上下文¶
　及疏推之曰字自是日字之訛日指癸夘也潞子例¶
<pb:KR1e0010_WYG_012-37b>¶
　不應書日而書日則知其賢作曰字誤也¶
初稅畝𫝊古者什一注又受田一十畝以為公田○監¶
　本作五十畝别本作十五畝並誤今改正¶
𫝊井竈蔥韭盡取焉疏凡為田一頃一十二畝半也○¶
　監本訛二十二畝半今改正¶
春王正月晉人滅赤狄甲氏及留吁注賢嬰兒故滅其¶
　餘邑猶月○(臣召南/)按榖梁以嬰兒之歸書日為賢¶
　已屬附㑹范氏此注尤附㑹之甚者也經通例春王¶
<pb:KR1e0010_WYG_012-38a>¶
　正月雖無事亦書甲氏留吁之事適值其下耳¶
　¶
　¶
　¶
　¶
　¶
　¶
　¶
<pb:KR1e0010_WYG_012-38b>¶
　¶
　¶
　¶
　¶
　¶
　¶
　¶
　春秋榖梁傳注疏卷十二考證¶
