# -*- mode: mandoku-view -*-
#+TITLE: 春秋穀梁傳注疏
#+DATE: 2015-09-23 09:39:21
#+PROPERTY: JUAN 11
<pb:KR1e0010_WYG_011-1a>¶
欽定四庫全書¶
　春秋榖梁注疏卷十一(起文公九年/盡十八年)¶
　　晉范甯集解　唐陸徳眀音義　楊士勛疏¶
九年春毛伯來求金¶
　𫝊求車猶可求金甚矣注凱曰求俱不可在喪尤甚¶
　不稱使者天子當喪未君也疏(注釋曰求賻亦在喪/不言尤甚者在喪有)¶
　(賻無金故求賻比求金為輕求車不在喪又可/於求賻故𫝊云求車猶可凱云在䘮求金尤甚)¶
夫人姜氏如齊注歸寜¶
<pb:KR1e0010_WYG_011-1b>¶
二月叔孫得臣如京師¶
　𫝊京大也師衆也言周必以衆與大言之也疏(釋曰/不發)¶
　(於桓九年者内之於京師始於此故發之季姜非/魯女故彼處不發雖略不發𫝊亦同此可知也)¶
辛丑葬襄王¶
　𫝊天子志崩不志葬舉天下而葬一人其道不疑也¶
　志葬危不得葬也注不得備禮葬疏(釋曰重發𫝊者/桓王七年始葬)¶
　(襄王則七月而葬/嫌異故重發之也)日之甚矣其不葬之辭也注王室¶
　微弱諸侯無復往㑹葬音義(復扶/又反)疏(注釋曰魯不㑹/葬則無由得書)¶
<pb:KR1e0010_WYG_011-2a>¶
　(而云王室微弱諸侯無復往㑹葬者天子志崩不志/葬而又書日是不葬之辭故知諸侯無復往㑹者也)¶
　(其實魯卿往㑹始書若不㑹則不當書也故春秋之/世有十二王志崩者有九書葬者唯五耳良由王室)¶
　(不赴諸侯不㑹故也志崩有九者平王桓王恵王襄/王匡王定王簡王靈王景王是也書葬有五者桓王)¶
　(襄王匡王簡王景王是也其荘王僖王頃王三者不/志崩為不赴故也然則天子不合書葬魯史書之者)¶
　(欲見周室之衰不得備禮而葬因遣使往㑹則録之/若不遣使則葬不明故不録也𫝊稱不志葬者據治)¶
　(平之日正/法言之也)¶
晉人殺其大夫先都¶
三月夫人姜氏至自齊¶
<pb:KR1e0010_WYG_011-2b>¶
　𫝊卑以尊致病文公也注夫人行例不致乃以君禮¶
　致刺公寵之過音義(刺七/賜反)疏(注釋曰范氏例云夫人/行有十二例時此致而)¶
　(書月者盖以非禮而致故書月以刺之餘不書月者/當條皆有義耳夫人行十二者文姜七如齊再如莒)¶
　(是九也夫人姜氏㑹齊侯于陽榖十也夫人姜氏㑹/齊侯于卞十一也并數此夫人姜氏是十二也徐邈)¶
　(云卑以尊致者文公娶齊大夫女為妻故初逆姜氏/不稱夫人今致以夫人禮與逆自違故疾公也范云)¶
　(夫人行例不致乃以君禮致/刺公寵之過則與徐異也)¶
晉人殺其大夫士縠及箕鄭父音義(箕居/其反)¶
　𫝊稱人以殺誅有罪也鄭父累也¶
<pb:KR1e0010_WYG_011-3a>¶
楚人伐鄭¶
公子遂㑹晉人宋人衞人許人救鄭¶
夏狄侵齊¶
秋八月曹伯襄卒¶
九月癸酉地震¶
　𫝊震動也地不震者也震故謹而日之也注榖梁説¶
　曰大臣盛将動有所變疏(注釋曰范例云地震五例/日故此亦日也何休徐邈)¶
　(並云由公子遂陰為陽行専政之所致今范引穀梁/説曰大臣盛将動有所變則與二説同理亦無妨)¶
<pb:KR1e0010_WYG_011-3b>¶
冬楚子使萩來聘音義(萩子遥反又子小反/或作菽左氏作椒)¶
　𫝊楚無大夫注無命卿其曰萩何也以其來我襃之¶
　也疏(釋曰既襃之而書名所以不稱氏者公/羊𫝊云許夷狄者不一而足理或然也)¶
秦人來歸僖公成風之襚¶
　𫝊秦人弗夫人也注言秦人弗以成風為夫人故不¶
　言夫人即外之弗夫人而見正焉注見不以妾為妻¶
　之正音義(見賢/遍反)¶
葬曹共公音義(共音/恭)¶
<pb:KR1e0010_WYG_011-4a>¶
十年春王三月辛卯臧孫辰卒¶
夏秦伐晉¶
楚殺其大夫宜申注僖四年𫝊曰楚無大夫而今云殺¶
其大夫者楚本祝融之後季連之胄也而國近南蠻遂¶
漸其俗故棄而夷之今知内附中國亦轉强大故進之¶
音義(冑直又反國/近附近之近)疏(注楚本至胄也釋曰/國語與楚世家文也)¶
自正月不雨至于秋七月¶
　𫝊厯時而言不雨文不閔雨也不閔雨者無志乎民¶
<pb:KR1e0010_WYG_011-4b>¶
　也¶
及蘇子盟于女栗注女栗某地蘇子周卿士音義(女音/汝)¶
冬狄侵宋¶
楚子蔡侯次于厥貉注厥貉某地也音義(貉亡/白反)¶
十有一年春楚子伐麇音義(麇九/倫反)¶
夏叔彭生㑹晉郤缺于承匡注承匡宋地音義(缺苦/悦反)¶
秋曹伯來朝音義(朝直/遥反)¶
公子遂如宋¶
<pb:KR1e0010_WYG_011-5a>¶
狄侵齊¶
冬十月甲午叔孫得臣敗狄于鹹音義(敗必邁反/鹹音咸)¶
　𫝊不言帥師而言敗何也注據僖元年公子友帥師¶
　敗莒師于麗獲莒挐稱帥師音義(麗力知反/挐女居反)直敗一¶
　人之辭也一人而曰敗何也以衆焉言之也注言其¶
　力足以敵衆疏(釋曰公子友與莒挐戰唯一人相敵/亦是直敗一人彼言帥師此不言者)¶
　(季子與莒挐並将軍衆而行之雖決勝負以其俱有/徒衆故經書帥師今叔孫與魯之衆止敵一人故但)¶
　(言敗不言/帥師也)𫝊曰長狄也弟兄三人佚宕中國注佚猶¶
<pb:KR1e0010_WYG_011-5b>¶
　更也音義(佚大結反更也宕/本又作害更音庚)瓦石不能害注肌膚堅¶
　强瓦石打擿不能&KR0220;損音義(强其丈反/擿直隻反)叔孫得臣㝡¶
　善射者也射其目身横九畝注廣一步長百步為一¶
　畝九畝五丈四尺音義(射其食亦反下注同/廣古曠反長直亮反)疏(注釋/曰春)¶
　(秋考異郵云兄弟三人各長百尺別之國欲為君何/休云長百尺范云五丈四尺者䜟緯之書不可悉信)¶
　(以此𫝊云身横九畝故知是五丈四尺也杜預注左/氏云三丈准約國語仲尼稱僬僥長三尺大者不過)¶
　(數之十非經正/文故范所不信)斷其首而載之眉見於軾注兵車之¶
　軾髙三尺三寸音義(斷丁管反見賢/遍反軾音式)疏(注知者考工/記云兵車之)¶
<pb:KR1e0010_WYG_011-6a>¶
　(廣六尺有六寸又以其廣之半為之軾崇是軾髙從/上而下去車版三尺三寸横施一木名之曰軾也)¶
　然則何為不言獲也注據莒挐言獲曰古者不重創¶
　不禽二毛故不言獲為内諱也注不重創恤病也不¶
　禽二毛敬老也仁者造次必於是顛沛必於是故為¶
　内諱也既射其目又斷其首為重創&KR0066;髪白為二毛¶
　音義(重直用反注同創初羊反為/内于偽反造七報反沛音貝)疏(釋曰或以春秋/本自不應書經)¶
　(何諱之有榖梁以不重創為諱其理非也今知不然/者以長狄兄弟更害中國祸害為深得臣能立功於)¶
　(一時而標名於萬代其庸大矣若其不諱何以不書/且晉獲潞子尚書於經魯獲長狄棄而不録詳内略)¶
<pb:KR1e0010_WYG_011-6b>¶
　(外之義豈其然哉知内/諱之言為得其實也)其之齊者王子成父殺之則¶
　未知其之晉者也疏(釋曰公羊𫝊云兄弟三人一者/之齊一者之魯一者之晉何休)¶
　(云魯成就周道之封齊晉霸尊周室之後長狄別之/三國皆欲為君象周衰禮義廢大人無輔助有夷狄)¶
　(行范雖不&KR0025;何説理亦無妨之魯者叔孫得臣殺之/之齊者王子成父殺之謂其之晉者史𫝊不記未知)¶
　(殺者姓名/是誰也)¶
十有二年春王正月郕伯來奔音義(郕音/成)¶
把伯來朝注僖二十七年稱子今稱伯盖時王所進音¶
義(朝直/遥反)¶
<pb:KR1e0010_WYG_011-7a>¶
二月庚子子叔姬卒¶
　𫝊其曰子叔姬貴也公之母姊妹也注同母姊妹疏¶
　(釋曰𫝊稱其曰子叔姬貴之也公之母姊妹也則似/稱子以眀貴是以録其卒未必由公之母姊妹上下)¶
　(意乖者上𫝊云公之母姊妹解其稱子所由明貴則/書卒賤乃不録也下𫝊云許嫁以卒之也欲見其雖)¶
　(貴非許嫁不書上下二𫝊足成非&KR0446;也許嫁乃書卒/者以其即貴之漸故也徐邈云上傳云子叔姬者把)¶
　(夫人見出故不言把下𫝊云許嫁者言是列/女非杞叔姫也理亦足通未知范意然否)其一𫝊¶
　曰許嫁以卒之也男子二十而冠冠而列丈夫三十¶
　而娶女子十五而許嫁二十而嫁注禮二十而冠冠¶
<pb:KR1e0010_WYG_011-7b>¶
　而在丈夫之列譙周曰國不可久無儲貳故天子諸¶
　侯十五而冠十五而娶娶必先冠以夫婦之道王敎¶
　之本不可以童子之道治之禮十五為成童以次成¶
　人欲人君之早有繼體故因以為節書稱成王十五¶
　而冠著在金縢周禮媒氏曰令男三十而娶女二十¶
　而嫁内則云女子十五而笄説曰許嫁也是故男自¶
　二十以及三十女自十五以及二十皆得以嫁娶先¶
　是則速後是則晚凡人嫁娶或以賢淑或以方類豈¶
<pb:KR1e0010_WYG_011-8a>¶
　但年數而已若必差十年乃為夫婦是廢賢淑方類¶
　苟比年數而已禮何為然哉則三十而娶二十而嫁¶
　説嫁娶之限盖不得復過此爾故舜年三十無室書¶
　稱曰鰥周禮云女子年二十未有嫁者仲春之月奔¶
　者不禁奔者不待禮聘因媒請嫁而已矣甯謂禮為¶
　夫之姊妹服長殤年十九至十六如此男不必三十¶
　而娶女不必二十而嫁眀矣此又士大夫之禮音義¶
　(冠江渙反娶七住反譙在遥反笄古兮反先蘇徧反/後户豆反比毗至反或如字復扶又反鰥古頑反禮)¶
<pb:KR1e0010_WYG_011-8b>¶
　(為于偽反/長丁丈反)疏(注釋曰先儒多以周禮媒氏三十之男/二十之女限以年數故范引譙周以為)¶
　(證下取禮文以為早嫁之驗或以賢淑者若文王之/娶太姒是也或以方類者左𫝊稱鄭世子忽云齊大)¶
　(非吾偶是也此又士大夫之禮者著喪服所言多陳/士大夫之禮猶不待二十明諸侯以上早娶理在不)¶
　(疑也案尚書金縢無成王十五而冠故彼鄭注云天/子諸侯十二而冠成王此年十五於禮已冠而爵弁)¶
　(者承天變故降服也今譙周云成王十五而冠著在/金縢者先儒鄭𤣥之徒約大戴禮以為文王崩之眀)¶
　(年成王始生文王年十五生武王文王九十七而終/則終時武王年八十三矣崩之眀年武王年八十四)¶
　(也武王九十三而終則武王崩時成王年十嵗可知/耳周公攝政必在除喪之後是周公初攝政之時成)¶
　(王年十二金縢稱始欲攝政即羣叔流言周公居東/二年罪人斯得乗前之年是成王年十四秋始感大)¶
<pb:KR1e0010_WYG_011-9a>¶
　(風之變王與大夫盡弁以啟金縢之書是啟金縢時/成王年十五又書𫝊云四年建侯衛則周公復居攝)¶
　(四年作康誥也又書𫝊云天子年十八稱孟侯作康/誥之時成王稱孟侯則成王年十八矣周公居攝四)¶
　(年成王年十八自然啟金縢迎周公之時成王十五/故譙周亦以啟金縢時為成王年十五尚書特云王)¶
　(與大夫盡弁明王始冠之年故云十五而冠謂在金/縢也鄭云天子諸侯十二而冠者約左𫝊魯襄公之)¶
　(年耳更無正文可/據故范亦不&KR0025;)¶
夏楚人圍巢¶
秋滕子來朝¶
秦伯使術來聘注術秦大夫音義(術音/述)¶
<pb:KR1e0010_WYG_011-9b>¶
冬十有二月戊午晉人秦人戰于河曲注河曲晉地¶
　𫝊不言及秦晉之戰已亟故略之也注亟數也夫戰¶
　必有曲直以一人主之二國戰鬭數曲直不可得詳¶
　故略之不言晉人及秦人戰音義(亟去/冀反)疏(釋曰七年/戰于令狐)¶
　(十年秦伐晉此年/又戰河曲是數也)¶
季孫行父帥師城諸及鄆¶
　𫝊稱帥師言有難也音義(難乃/旦反)疏(釋曰凡城之志皆/譏今𫝊云有難則)¶
　(似無譏者𫝊本有難不是解譏與不譏直釋其帥師/之意耳特此城得時又畏莒爭鄆書雖是譏情義通)¶
<pb:KR1e0010_WYG_011-10a>¶
　(許故𫝊以有難釋/之不言譏之意也)¶
十有三年春王正月¶
夏五月壬午陳侯朔卒疏(釋曰世本是/陳共公也)¶
邾子籧篨卒音義(籧其居反/篨直居反)疏(釋曰左𫝊/是文公也)¶
自正月不雨至于秋七月¶
大室屋壊注屋者主於覆蓋明廟不都壊音義(大音泰/𫝊皆同)¶
　𫝊大室屋壊者有壊道也譏不脩也大室猶世室也¶
　注世世有是室故言世室疏(釋曰髙者有崩道下者/有壊道既言有壊道而)¶
<pb:KR1e0010_WYG_011-10b>¶
　(書之者譏不脩也言魯若繕脩之豈有敗壊之理故/書以譏不敬也成五年梁山崩𫝊云高者有崩道山)¶
　(有崩道又不可繕脩之物而亦書之者刺人君無徳/而致天災令山崩河壅怪異之大故亦書之然山髙)¶
　(稱崩屋下言壊而序稱禮壊樂崩釋云通/言之者以禮樂無髙下之殊故知通言之)周公曰大¶
　廟注爾雅曰室有東西廂曰廟伯禽曰大室羣公曰¶
　宫注爾雅曰宫謂之室室謂之宫然則其實一也蓋¶
　尊伯禽而異其名疏(注釋曰此下注所引竝爾雅釋/宫之言有東西廂者謂有夾室)¶
　(也𫝊知周公曰大廟伯禽曰大室羣公曰宫者禮記/明堂位云季夏六月以禘禮祀周公于大廟哀三年)¶
　(桓宫僖宫災是周公稱大廟羣公稱宫此經别言大/室明是伯禽廟公羊𫝊為世室言世世不毁世與大)¶
<pb:KR1e0010_WYG_011-11a>¶
　(意亦/同耳)禮宗廟之事君親割注割牲疏(釋曰徐邈云禮/記曰君執鸞刀)¶
　(而割牲是也然彼據初殺牲之/時非是割牲之事徐言非也)夫人親舂注舂秶盛¶
　敬之至也為社稷之主而先君之廟壊極稱之志不¶
　敬也注極稱言屋壊不復依違其文音義(復扶/又反)¶
冬公如晉¶
衛侯㑹公于沓注沓地也音義(沓徒/答反)¶
狄侵衛¶
十有二月己丑公及晉侯盟還自晉¶
<pb:KR1e0010_WYG_011-11b>¶
　𫝊還者事未畢也自晉事畢也疏(釋曰知自晉是事/畢者以其與致文)¶
　(同故知是事畢𫝊知還者事未畢者以未至國都而/鄭伯㑹公于棐故知是未畢春秋上下書還者有四)¶
　(荘八年秋師還𫝊曰遯也今自晉為事未畢而言嫌/不得如彼例故復發𫝊宣十八年歸父還自晉嫌君)¶
　(臣異故復發事未畢之文襄十九年晉士匄帥師侵/齊聞齊侯卒乃還嫌外内異故亦復發𫝊云事未畢)¶
　(也還例有四范別例云三者蓋/直據内為三不數外臣故也)¶
鄭伯㑹公于棐注棐鄭地音義(棐芳/匪反)¶
十有四年春王正月公至自晉¶
邾人伐我南鄙¶
<pb:KR1e0010_WYG_011-12a>¶
叔彭生帥師伐邾¶
夏五月乙亥齊侯潘卒音義(潘浦/干反)疏(釋曰世家及世/本是齊昭公也)¶
六月公㑹宋公陳侯衛侯鄭伯許男曹伯晉趙盾癸酉¶
同盟于新城注新城宋地¶
　𫝊同者有同也同外楚也疏(釋曰春秋書同盟非一/𫝊或有釋亦有不釋就)¶
　(不釋之内辭又不同所以然者荘公之世二幽之盟/于時楚國未彊齊桓初霸直取同尊周室而已故𫝊)¶
　(云同尊周也及召陵首止之後楚不敢與爭褎大齊/桓故不復言同當文公時楚人彊盛而中國畏之今)¶
　(同盟詳心外楚不復直能尊周室而已故𫝊釋之云/同外楚也斷道書同𫝊云外楚也則清邱亦是外楚)¶
<pb:KR1e0010_WYG_011-12b>¶
　(故𫝊省文也舉斷道以包上下則蟲牢馬陵蒲之與/戚柯陵虚朾之類亦是省文可知同盟雞澤復發𫝊)¶
　(者楚人轉盛中國外之彌甚故更發之則戲盟及亳/城重邱之等亦其義也平邱又重發外楚之文者平)¶
　(邱以下中國微弱外楚之事盡於平邱/從此以後不復能外故發𫝊以終之也)¶
秋七月有星孛入于北斗音義(孛步/内反)¶
　𫝊孛之為言猶茀也其曰入北斗斗有環域也注據¶
　孛于大辰及東方皆不言入此言入者明斗有規郭¶
　入其魁中也劉向曰北斗貴星人君之象也茀星亂¶
　臣之類言邪亂之臣将竝弑其君音義(茀李軌扶憒/反徐邈扶勿)¶
<pb:KR1e0010_WYG_011-13a>¶
　(反一音步勿反又音弗/魁苦回反邪似嗟反)¶
公至自會¶
晉人納捷菑于邾弗克納音義(捷在接反/菑側其反)¶
　𫝊是郤克也其曰人何也微之也何為微之也長轂¶
　五百乗緜地千里注長轂兵車四馬曰乗一乗甲士¶
　三人步卒七十二人五百乗合三萬七千五百人緜¶
　猶彌漫音義(轂古木反乗繩證反/下及注同卒子忽反)疏(釋曰不言貶之/者以非専惡之)¶
　(稱故𫝊言/微之而已)過宋鄭滕薛夐入千乗之國欲變人之主¶
<pb:KR1e0010_WYG_011-13b>¶
　注夐猶逺也變人之主謂時邾已立貜且邾小國而¶
　言千乗者大郤克之事音義(敻况/盛反)至城下然後知何¶
　知之晚也注征不廟筭正其得失勞師逺涉乃至城¶
　下邾以義拒然後方悟貶之曰人不亦宜乎音義(悟/五)¶
　(故/反)弗克納未伐而曰弗克何也弗克其義也注非力¶
　不足義不可勝捷菑晉出也貜且齊出也注姊妹之¶
　子曰出貜且正也捷菑不正也注正適音義(適丁/厯反)¶
九月甲申公孫敖卒于齊¶
<pb:KR1e0010_WYG_011-14a>¶
　𫝊奔大夫不言卒而言卒何也注据閔二年公子慶¶
　父出奔莒後不言卒為受其喪不可不卒也其地於¶
　外也注成十七年公孫嬰齊卒于貍蜃𫝊曰其地未¶
　踰竟宣八年仲遂卒于垂垂齊地然則地或踰竟或¶
　未踰竟凡大夫卒在常所則不地地者皆非其常所¶
　隨其所在而書其地耳不係於踰竟與不踰竟音義¶
　(為于偽反貍力之反/蜃市軫反竞音境)疏(釋曰此與公孫嬰齊卒于貍/蜃傳皆釋之宣十年仲遂卒)¶
　(于垂而𫝊不釋者此公孫敖卒于齊之國内故𫝊釋/之曰其地於外也明在他國而卒公孫嬰齊卒在魯)¶
<pb:KR1e0010_WYG_011-14b>¶
　(竟内故𫝊釋之曰其地未踰竟明非他國也二者既/已發𫝊垂是齊地非是他國都又非魯竟内在两端)¶
　(之間故不/復釋之)¶
齊公子商人殺其君舍音義(殺其音試/本又作弑)¶
　𫝊舍未踰年其曰君何也成舍之為君所以重商人¶
　之弑也注舍不成君則殺者非弑也商人其不以國¶
　氏何也注據隠四年衛州吁弑其君完不言公子不¶
　以嫌代嫌也注春秋以正治不正不以亂平亂舍不¶
　宜立有不正之嫌商人専權有當國之嫌故不書國¶
<pb:KR1e0010_WYG_011-15a>¶
　氏眀不以嫌相代疏(釋曰左氏以舍是昭公之子夫/人叔姬所生而范云舍不宜立)¶
　(有不正之嫌以𫝊云不以嫌代嫌明知/舍不正又舍卒不日亦是非正之驗)舍之不日何¶
　也未成為君也疏(釋曰𫝊例凡弑君書日以明正不/繫於成君若舍是庶成君亦不合)¶
　(書日而云未成君者春秋不正見者雖庶亦得書日/即齊侯小白鄭伯突是也今商人為不欲以嫌代嫌)¶
　(故不去公子則舍不正之嫌前已著見不/正已見例當書日為未成君故不日耳)¶
宋子哀來奔¶
　𫝊其曰子哀失之也注言失其氏族不知何人疏(釋/曰)¶
　(經言宋子哀𫝊云失之也者舊解失之者謂其未逹/稱子之意案范注云言失其不知何人則不得云失)¶
<pb:KR1e0010_WYG_011-15b>¶
　(其稱子之意盖失之者謂雖知子哀/是宋之大夫但不知是何族姓也)¶
冬單伯如齊注單伯魯大夫音義(單音/善)齊人執單伯¶
　𫝊私罪也單伯淫于齊齊人執之¶
齊人執子叔姬¶
　𫝊叔姬同罪也疏(釋曰叔姬既與單伯同罪而經文/異執者單伯是天子命大夫魯人)¶
　(遣送叔姬未至而與之淫王則闇於取人之術魯則/失於遣使之宜故經不書叔姬歸于齊再舉齊執之)¶
　(文者使若異罪然所以為諱也明年書單伯至自齊/亦是諱之之事耳公羊亦以為不言齊人執單伯及)¶
　(子叔姬者内辭也使若異罪然左氏則云/單伯天子大夫為魯請叔姬非榖梁意也)¶
<pb:KR1e0010_WYG_011-16a>¶
十有五年春季孫行父如晉¶
三月宋司馬華孫來盟注泰曰擅權専國不君其君縁¶
其不臣因曰無君上司馬司城皆不名而此獨名者以¶
華孫奉使出盟為好於我故書官以見専録名以存善¶
音義(華户化反使所吏反/好呼報反見賢遍反)疏(釋曰外大夫來盟書名則/是常事而云録名以存善)¶
(者華孫擅權専國理合變文今得録名即是同於常使/失常為惡則得常是善猶左氏稱公子翬如齊逆女脩)¶
(先君之好故曰公子亦其類也華孫奉使不稱使者以/其専故經書官以表之𫝊云無君之辭也既無君無臣)¶
(故不得/使也)¶
<pb:KR1e0010_WYG_011-16b>¶
　𫝊司馬官也以其官稱無君之辭也來盟者何前定¶
　也不言及者以國與之也音義(稱尺證反/年末注同)疏(釋曰重/發𫝊者)¶
　(不稱使嫌/異常故也)¶
夏曹伯來朝音義(朝直/遥反)¶
齊人歸公孫敖之喪¶
六月辛丑朔日有食之鼓用牲于社疏(荘二十五年𫝊/稱鼓禮也鼔既)¶
(是禮所以書之者鼓當於朝今用之於社鼔雖得禮用/之失䖏故書也若然彼亦鼔之於社而云禮者彼對用)¶
(牲為非禮故云鼔禮也其實用鼓/亦非其䖏若得其䖏經不當書耳)¶
<pb:KR1e0010_WYG_011-17a>¶
單伯至自齊¶
　𫝊大夫執則致致則名此其不名何也注據昭十四¶
　年意如至自晉稱名天子之命大夫也¶
晉郤缺帥師伐蔡戊申入蔡疏(釋曰伐入两舉者伐而/不即入故两舉之也荘)¶
(二十八年伐戰两舉者初伐其/竟内戰在國都故亦两舉之也)¶
秋齊人侵我西鄙¶
　𫝊其曰鄙逺之也其逺之何也不以難介我國也注¶
　介猶近也音義(難乃旦反/介音界)疏(釋曰重發𫝊者以荘十/九年三國伐我今齊人)¶
<pb:KR1e0010_WYG_011-17b>¶
　(獨來嫌異/故重明之)¶
季孫行父如晉¶
冬十有一月諸侯盟于扈注諸侯皆㑹而公獨不與故¶
恥而略之疏(注釋曰舊解公獨不與者謂七年扈之盟/公不得與故略言諸侯此與十七年公雖)¶
(與㑹諱前不與故亦略之其意解公獨不與謂七年時/也今以為公獨不與正謂此年公在不與故言公㑹諸)¶
(侯今此㑹盟公全不往故直言諸/侯盟于扈而已皆所以為諱也)¶
十有二月齊人來歸子叔姬¶
　𫝊其曰子叔姬貴之也其言來歸何也父母之於子¶
<pb:KR1e0010_WYG_011-18a>¶
　雖有罪猶欲其免也注凱曰書來歸是見出之辭有¶
　罪之人猶與貴稱書之曰子者蓋父母之恩欲免罪¶
　也疏(釋曰來歸者是彰罪之稱而云父母之於子欲/其免也者稱子是尊貴之辭雖云来歸以貴辭)¶
　(言之非是有罪之/稱故云欲其免也)¶
齊侯侵我西鄙遂伐曹入其郛注郛郭音義(郛芳/俘反)疏(釋/曰)¶
(公羊𫝊云郛者何郭也此不發𫝊者春/秋唯有此事而已非例所及故略之也)¶
十有六年春季孫行父㑹齊侯于陽榖齊侯弗及盟¶
　𫝊弗及者内辭也行父失命矣齊得内辭也注行父¶
<pb:KR1e0010_WYG_011-18b>¶
　出㑹失辭義無可納故齊侯以正道拒而弗受不盟¶
　由齊故得内薛疏(注釋曰以行父失辭之故為齊侯/所非外得其所拒内失其志春秋)¶
　(惡行父之失命/故得内辭也)¶
夏五月公四不視朔¶
　𫝊天子告朔于諸侯諸侯受乎禰廟禮也注每月天¶
　子以朔政班于諸侯諸侯受而納之禰廟告廟以羊¶
　今公自二月不視朔至于五月是後視朔之禮遂廢¶
　故子貢欲去其羊音義(去起/吕反)疏(注釋曰三朝記云周/衰天子不班朔于天)¶
<pb:KR1e0010_WYG_011-19a>¶
　(下此云班朔者彼據周末全不能班之此時尚或班/或不班故下𫝊云以公為厭政以甚矣范云天子班)¶
　(朔而公不視是也知是二月不視朔至五月者以經/書五月公四不視朔若從五月以後數之則公或視)¶
　(或不視何得預言四不視朔知從二月至五月為四/也又云是後視朔之禮遂廢而經直云公四不視朔)¶
　(者左氏以為此獨書公四不視朔者以表公實有疾/非詐齊也公羊謂此公有疾猶可言無疾則不可言)¶
　(榖梁文雖不明盖從此一譏/之惡足見其餘不復譏也)公四不視朔公不臣也¶
　以公為厭政以甚矣注天子班朔而公不視是不臣¶
　音義(厭於/豔反)¶
六月戊辰公子遂及齊侯盟于師邱注師邱齊地音義¶
<pb:KR1e0010_WYG_011-19b>¶
(師邱左氏作郪/邱公羊作犀邱)¶
　𫝊復行父之盟也注春齊侯不與行父盟故復使遂¶
　脩之音義(復扶又反又音服復/使及下注而復皆同)¶
秋八月辛未夫人姜氏薨注僖公夫人¶
毁泉臺¶
　𫝊喪不貳事貳事緩喪也注喪事主哀而復毁泉臺¶
　是以喪為緩以文為多失道矣注緩作主躋僖公四¶
　不視朔毁泉臺之類疏(釋曰春秋為尊親者諱而舉/其多失道者仲尼之脩春秋)¶
<pb:KR1e0010_WYG_011-20a>¶
　(所以示法有罪皆諱何以見其襃貶故桓公弑逆之/主罪無遺漏亦其比也至於書經文多委曲則亦是)¶
　(諱何者文實逆祀而云躋僖文從後多不視朔直言/四不視朔而已文稱毁泉臺則似嫌其奢泰是亦臣)¶
　(子為尊親諱之義也然取二邑大室屋壊不與扈盟/亦是失道注不言之者云云之類足以包之也公羊)¶
　(以為泉臺者是荘公所築郎臺也左氏/與此𫝊竝不顯言或如公羊之説也)自古為之今¶
　毁之不如勿處而已矣注若以夫人居之而薨者但¶
　當莫處¶
楚人秦人巴人滅庸¶
冬十有一月宋人弑其君杵臼注泰曰𫝊稱人者衆辭¶
<pb:KR1e0010_WYG_011-20b>¶
衆之所同則君過可知又曰稱國以弑其君君惡甚矣¶
然則舉國重於書人也音義(杵昌吕反/臼其九反)疏(注釋曰稱人/衆辭荘十七)¶
(年𫝊文稱國以弑其君君/惡甚矣成十八年𫝊文)¶
十有七年春晉人衛人陳人鄭人伐宋注衛序陳上蓋¶
主㑹者降之¶
夏四月癸亥葬我小君聲姜¶
齊侯伐我西鄙¶
六月癸未公及齊侯盟于榖¶
<pb:KR1e0010_WYG_011-21a>¶
諸侯㑹于扈注言諸侯者義與上十五年同音義(范云/言諸)¶
(侯者義與上十五年同亦諸/侯皆㑹公獨不與恥而畧之)疏(注釋曰彼為公不㑹畧/言諸侯則此亦然也)¶
秋公至自榖¶
冬公子遂如齊¶
十有八年春王二月丁丑公薨于臺下¶
　𫝊臺下非正也疏(釋曰非正與僖同重發之者僖/是小寝此則臺下嫌異故發之)¶
秦伯罃卒音義(罃乙/耕反)¶
夏五月戊戌齊人弑其君商人¶
<pb:KR1e0010_WYG_011-21b>¶
六月癸酉葬我君文公¶
秋公子遂叔孫得臣如齊¶
　𫝊使舉上客而不稱介不正其同倫而相介故列而¶
　數之也注上客聘主也禮大夫為卿介遂與得臣俱¶
　為卿是以同倫為副使故两言之明無差降音義(使/所)¶
　(吏反注同介音界下/同副使也數所主反)疏(注釋曰聘禮卿出以大夫/為上介士為末介是也)¶
冬十月子卒注子赤也諸侯在喪既葬之稱音義(稱尺/證反)¶
疏(注釋曰公羊𫝊稱君薨稱子某既葬稱子踰年稱/君今子赤文公既葬而云子卒是既葬之稱也)¶
<pb:KR1e0010_WYG_011-22a>¶
　𫝊子卒不日故也注故殺也不稱殺諱也¶
夫人姜氏歸于齊¶
　𫝊惡宣公也注姜氏子赤之母其子被殺故大歸也¶
　宣公亦文公之子其母敬嬴惡不奉姜氏音義(惡烏/路反)¶
　(注同嬴音盈依/公羊應作頃熊)疏(釋曰注并言敬嬴者注意欲明宣/公是敬嬴所生是非惡敬嬴也舊)¶
　(解宣公不使其母奉養/姜氏故言之理亦通也)有不待貶絶而罪惡見者注¶
　泰曰直書姜氏之歸則宣公罪惡不貶而自見有待¶
　貶絶而惡從之者注齊小白以國氏之類是也姪娣¶
<pb:KR1e0010_WYG_011-22b>¶
　者不孤子之意也注言其一人有子則共養音義(姪/大)¶
　(結反娣音弟共養竝如字/一讀上九用反下餘亮反)一人有子三人緩帶注共¶
　望其録疏(釋曰上文直云姪娣者所以分别尊卑眀/夫人須媵妾之意下文總言緩帶者欲見)¶
　(有子則喜樂之情均貴賤之意等今宣公為人君/不尊養姜氏非緩帶之謂也緩帶者優游之稱也)一¶
　曰就賢也注若竝有子則就其賢謂年同也宣公不¶
　奉哀姜非此之謂故惡之疏(注釋曰宣以庶子簒立/非關就賢范云宣不能)¶
　(奉養哀姜則是非賢之/事故云非此之謂也)¶
季孫行父如齊¶
<pb:KR1e0010_WYG_011-23a>¶
莒弑其君庶其注𫝊例曰稱國以弑其君君惡甚矣疏¶
(注釋曰注引𫝊例者嫌小國無大夫例不稱臣名明弑/逆事重不從凡常大夫之例也舊解稱國者謂惡於國)¶
(人并虐及卿大夫稱人者謂失心於民庶也此/乃涉於賈逵之説據十六年范注則似不然)¶
　¶
　¶
　¶
　¶
　¶
<pb:KR1e0010_WYG_011-23b>¶
　¶
　¶
　¶
　¶
　¶
　¶
　¶
　春秋穀梁注疏巻十一¶
<pb:KR1e0010_WYG_011-24a>¶
　春秋榖梁𫝊注疏卷十一考證¶
毛伯來求金○(臣召南/)按三𫝊皆言來求非禮夫來求¶
　非禮所不必言以天王之喪魯自公孫敖奔莒之後¶
　更不復遣使至毛伯來求金始遣叔孫得臣如周㑹¶
　葬為侯國者當如是乎經意見周與魯並失且見當¶
　時列國不共貢職¶
叔孫得臣如京師𫝊疏不發於桓九年者内之於京師¶
　始於此故發之○(臣召南/)按内大夫之如京師始見¶
<pb:KR1e0010_WYG_011-24b>¶
　於僖三十年公子遂再見於文元年叔孫得臣不始¶
　於此年也¶
楚殺其大夫宜申注楚無大夫而今云殺其大夫者○¶
　(臣浩/)按經書楚殺其大夫自僖二十八年得臣始不¶
　始於此年之殺宜申也¶
叔彭生㑹晉郤缺于承匡○叔彭生左氏經作叔仲彭¶
　生承匡左氏經作承筐¶
公子遂如宋○監本脱宋字今増¶
<pb:KR1e0010_WYG_011-25a>¶
叔孫得臣敗狄于鹹𫝊古者不重創不禽二毛故不言¶
　獲為内諱也○(臣召南/)按榖梁之迂未有過於此𫝊¶
　者也不重創不禽二毛宋襄所以致敗也魯是時幸¶
　有得臣善射克奏膚功有何可諱¶
　疏公羊𫝊云兄弟三人一者之齊一者之魯一者之¶
　晉何休云以下監本作三國各欲為君象周衰禮義¶
　廢魯成就周道之國齊晉霸者之後此三國為後欲¶
　見中國皆為夷狄之行○此數句文義全不可通今¶
<pb:KR1e0010_WYG_011-25b>¶
　檢公羊注原文補正¶
子叔姬卒𫝊疏○乘前之年是成王年十四監本誤作¶
　十四年又成王年十八監本誤作十八年又明王始¶
　冠之年明字監本誤作則今改正¶
邾子籧篨卒○左氏經作蘧蒢字皆從艸¶
公及晉侯盟還自晉○左氏經作公還自晉此經無公¶
　字¶
公㑹宋公陳侯衛侯鄭伯許男曹伯晉趙盾癸酉同盟¶
<pb:KR1e0010_WYG_011-26a>¶
　于新城○許男監本誤作許伯今改正¶
晉人納捷菑于邾弗克納𫝊是郤克也其曰人何也微¶
　之也○(臣召南/)按左𫝊云晉趙盾以諸侯之師八百¶
　乗納捷菑于邾公羊則曰郤缺按此時盾将中軍執¶
　國政左氏之言必得其實但郤缺亦為卿並時公羊¶
　猶不大失克則缺之子也缺方為卿其子乃並時将¶
　兵乎此則榖梁之失也¶
毁泉臺𫝊疏至於書經文多委曲則亦是諱○多委曲¶
<pb:KR1e0010_WYG_011-26b>¶
　監本誤作不委曲今改正¶
　¶
　¶
　¶
　¶
　¶
　¶
　春秋榖梁𫝊注疏巻十一考證¶

