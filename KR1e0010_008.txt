# -*- mode: mandoku-view; -*-
#+TITLE: 春秋穀梁傳注疏
#+DATE: 2015-08-24 22:12:32.225991
#+PROPERTY: ID KR1e0010
#+PROPERTY: BASEEDITION WYG    
#+PROPERTY: JUAN 卷八
<pb:KR1e0010_WYG_008-1a>¶
欽定四庫全書¶
　春秋穀梁注疏卷八(起僖公六年/盡十八年)¶
　　晉范甯集解　唐陸徳明音義　楊士勛疏¶
六年春王正月¶
夏公㑹齊侯宋公陳侯衞侯曹伯伐鄭圍新城¶
　傳伐國不言圍邑此其言圍何也注據元年楚人伐¶
　鄭不言圍病鄭也著鄭伯之罪也注㤗曰諸伐國而¶
　言圍邑傳皆以為伐者之罪而以此著鄭伯之罪者¶
<pb:KR1e0010_WYG_008-1b>¶
　齊桓行霸尊崇王室綏合諸侯翼戴世子盟之美者¶
　莫盛於此而鄭伯辟義逃歸違叛霸者是以諸侯伐¶
　而圍之罪著於上討顯于下圍伐之文雖同而善惡¶
　之義有殊亦猶桓盟不曰以明信而葵邱之盟曰之¶
　以為美音義(著張慮反/辟音避)疏(注釋曰罪著於上而討顯/於下者謂前五年書鄭伯)¶
　(㑹而逃歸是罪著於上也今伐鄭又言圍新城是討/顯於下也圍伐之文雖同而善惡之義有殊謂隱五)¶
　(年宋人伐鄭圍長葛此言齊侯伐鄭圍新城是圍伐/之文同也彼𫝊云伐國不言圍邑此其言圍何也乆)¶
　(之也此𫝊曰伐國不言圍邑此其言圍何也著鄭伯/之罪也故知彼言圍宋惡宋此言圍以善齊是善惡)¶
<pb:KR1e0010_WYG_008-2a>¶
　(之義有殊也知善齊者𫝊言著/鄭伯之罪故知圍者之善也)¶
秋楚人圍許諸侯遂救許注伐鄭之諸侯¶
　𫝊善救許也疏(釋曰何嫌非善而𫝊言之者以許是/近楚小國叛而即齊嫌救之非善故)¶
　(發/之)¶
冬公至自伐鄭¶
　傳其不以救許致何也大伐鄭也疏(釋曰大之者鄭/叛中國外心事)¶
　(楚成蠻夷之強益華夏之弱齊桓為伯討得/其罪鄭人服從遂使世子聴命是其大也)¶
七年春齊人伐鄭¶
<pb:KR1e0010_WYG_008-2b>¶
夏小邾子来朝音義(朝直/遥反)¶
鄭殺其大夫申侯¶
　傳稱國以殺大夫殺無罪也疏(釋曰荘九年齊人殺/無知傳曰稱人以殺)¶
　(殺有罪也此云稱國以殺大夫殺無罪也是稱人稱/國例異也但傳不説殺之状無由知其事焉准例言)¶
　(之則是罪鄭伯也案傳例失徳不𦵏文公不書𦵏則/亦失徳也枉殺卿佐是失徳之儔未知鄭伯更有失)¶
　(徳為當直由殺/申侯不可知也)¶
秋七月公㑹齊侯宋公陳世子款鄭世子華盟于寧毋¶
注寜毋某地音義(寧如字又音寗左氏作/甯毋音無又茂后反)¶
<pb:KR1e0010_WYG_008-3a>¶
　𫝊衣裳之㑹也疏(釋曰衣裳之㑹十有一或釋或不/釋兵車之㑹四𫝊皆發之者衣裳)¶
　(之㑹多省文以相包兵車之㑹少故備舉以見義/此是衣裳後歲兵車二文相近故𫝊因而别之也)¶
曹伯班卒音義(班必/顔反)¶
公子友如齊¶
冬𦵏曹昭公¶
八年春王正月公㑹王人齊侯宋公衞侯許男曹伯陳¶
世子款盟于洮注洮曹地¶
　𫝊王人之先諸侯何也貴王命也朝服雖敝必加於¶
<pb:KR1e0010_WYG_008-3b>¶
　上弁冕雖舊必加於首周室雖衰必先諸侯兵車之¶
　㑹也音義(先悉薦反下同朝/直遥反弁皮彦反)疏(釋曰朝服者天子則/皮弁諸侯則𤣥冠衣)¶
　(則皮弁白布𤣥冠緇衣素裳也弁冕者謂白鹿皮為/弁冕謂以木為幹衣之以布上𤣥下纁垂旒者也)¶
鄭伯乞盟¶
　傳以向之逃歸乞之也注向謂五年逃首戴之盟齊¶
　桓為兵車之㑹于此乃震服懼不得盟故乞得與之¶
　不録使者使若鄭伯自来所以抑一人之惡申衆人¶
　之善音義(向香亮反本又作郷註同與音豫下請/與并下注而與同本或作豫使所吏反)乞¶
<pb:KR1e0010_WYG_008-4a>¶
　者重辭也注人道貴讓故以乞為重疏(釋曰文與乞/師同故為重)¶
　(辭/也)重是盟也注悔前逃歸故以重言乞者處其所而¶
　請與也注言乞知不自来疏(注釋曰經言晉侯使卻/錡来乞師是亦不自来)¶
　(也若然何以不錄使者/所以抑鄭伯申諸侯也)葢汋之也注汋血而與之音¶
　義(汋由若反/又音酌)¶
夏狄伐晉¶
秋七月禘于大廟注禘三年大祭之名大廟周公廟禮¶
記明堂位曰季夏六月以禘禮祀周公于大廟雜記下¶
<pb:KR1e0010_WYG_008-4b>¶
曰益獻子曰七月日至可以有事于祖七月而禘獻子¶
為之案宣九年仲孫蔑如京師於是獻子始見經襄十¶
九年卒然則失禮非獻子所始明矣雜記之云寗所未¶
詳音義(大廟音㤗見賢徧/反下文而見同)疏(注釋曰范言此者以禮記/釋七月而禘獻子為之此)¶
(時未有獻子亦七月而禘/故知失禮非獻子為始也)用致夫人注劉向曰夫人成¶
風也致之于大廟立之以為夫人音義(夫人成風也左/氏以為哀姜)¶
疏(釋曰左氏以夫人為哀姜因禘祭而致之於廟公羊/以為僖公本取楚女為嫡取齊女為媵齊女先至遂)¶
(脅公使立之為夫人故因禘祭而見於廟此𫝊及注意/則以夫人為成風致之者謂致之於大廟立之以為夫)¶
<pb:KR1e0010_WYG_008-5a>¶
(人與二傳違者若左氏以夫人為哀姜元年為齊所殺/何為今日乃致之若公羊以為齊之媵女則僖公是作)¶
(頌賢君縱為齊所脅豈得以媵妾為夫人乎明知二傳/非也今傳云一則以宗廟臨之而後貶焉一則以外之)¶
(弗夫人而見正焉檢經傳/之文符同故知是成風也)¶
　傳用者不宜用者也致者不宜致者也言夫人必以¶
　其氏姓言夫人而不以氏姓非夫人也立妾之辭也¶
　非正也注夫人者正適之稱謂非崇妾之嘉號以妾¶
　體君則上下無别雖尊其母是卑其父故曰非正也¶
　禮有君之母非夫人者又庶子為後為其母緦是妾¶
<pb:KR1e0010_WYG_008-5b>¶
　不為夫體明矣音義(適丁歴反本亦作嫡稱尺證反/別彼列反為其于偽反緦音思)¶
　疏(注釋曰仲子者惠公之母隱五年考仲子之宮而/經傳譏之是也有君之母非夫人者又庶子為後)¶
　(為其母緦者/喪服文也)夫人之我可以不夫人之乎夫人卒𦵏¶
　之我可以不卒𦵏之乎注鄭嗣曰君以為夫人君以¶
　夫人之禮卒𦵏之主書者不得不以為夫人也成風¶
　以文四年薨五年𦵏傳終説其事一則以宗廟臨之¶
　而後貶焉注臣無貶君之義故于大廟去夫人氏姓¶
　以明君之非正音義(去起/呂反)一則以外之弗夫人而見¶
<pb:KR1e0010_WYG_008-6a>¶
　正焉注秦人来歸僖公成風之禭不言夫人音義(禭/音)¶
　(遂/)¶
冬十有二月丁未天王崩注惠王也¶
九年春王三月丁丑宋公禦説卒音義(禦魚呂反本亦/作御説音悦)¶
夏公㑹宰周公齊侯宋子衞侯鄭伯許男曹伯于葵邱¶
注宰官周采地天子三公不字宋子襄公葵邱地名音¶
義(采音/菜)¶
　傳天子之宰通于四海注宰天官冡宰兼為三公者¶
<pb:KR1e0010_WYG_008-6b>¶
　三公論道之官無事亍㑹盟冡宰掌建邦之六典以¶
　佐王治邦國故曰通于四海疏(注釋曰傳言通於四/海者解其與盟㑹之)¶
　(事也若直為三公論道之官則無事於㑹盟以兼為/冡宰通於四海為諸侯所尊故得出㑹也一解通於)¶
　(四海者解其稱官之意與注乖非也論道之官者尚/書周官云論道經邦夑理隂陽是也掌建邦之六典)¶
　(者大宰職云一曰治典二曰敎典三曰禮典四曰政/典五曰刑典六曰事典是也左氏以宰周公為宰孔)¶
　(此𫝊葢/亦然也)宋其稱子何也未𦵏之辭也禮柩在堂上孤¶
　無外事今背殯而出㑹以宋子為無哀矣注欑木如¶
　椁塗之曰殯殷人殯于兩楹之間周人殯于西階之¶
<pb:KR1e0010_WYG_008-7a>¶
　上宋殷後也音義(柩其救反禮記云在牀曰尸在棺/曰柩背音佩欑木才官反本又作)¶
　(菆/同)疏(釋曰稱宋子正也而云無哀者宋子非主伯所/召而自㑹諸侯稱子嫌稱子合正無譏故𫝊責)¶
　(其背殯也晉襄背殯貶之稱人此經不貶者宋襄雖/背殯出㑹而子道不虧於理雖合小譏而文不可貶)¶
　(責其晉襄上無王命所召又非國事急重而自為戎/首與敵交戰非直於理合責於文亦當貶也其稱子)¶
　(稱侯之例具於桓十三年疏注釋曰禮記檀弓云天/子之殯也菆塗龍輴以椁鄭𤣥云菆木周龍輴如椁)¶
　(而塗之也天子殯以輴車畫轅為龍也彼説天子之/禮故云龍輴則諸侯亦設輴而不畫龍其用木欑之)¶
　(亦如椁故范云欑木如椁也檀弓又云夏后氏殯於/東階之上殷人殯於兩楹之間周人殯於西階之上)¶
　(是據所注之文也云宋殷後者/欲見宋之殯亦從兩楹之間)¶
<pb:KR1e0010_WYG_008-7b>¶
秋七月乙酉伯姬卒¶
　傳内女也未適人不卒此何以卒也許嫁笄而字之¶
　死則以成人之喪治之注女子許嫁不為殤死則以¶
　成人之喪治之謂許嫁於諸侯尊同則服大功九月¶
　吉笄以象為之刻鏤其首以為飾成人著之音義(笄/古)¶
　(兮反殤式羊/反著直略反)疏(釋曰明内女有書卒之義故發首云/内女也若其不然不嫌非内女也范)¶
　(氏别例云内女卒𦵏例有六𦵏有三卒亦有三卒者/此云一也僖十六年鄫季姬二也成八年杞叔姬三)¶
　(也𦵏者荘四年𦵏紀伯姬三十年𦵏紀叔姬襄三十/年𦵏宋共姬是也文十二年子叔姬不數之者與此)¶
<pb:KR1e0010_WYG_008-8a>¶
　(伯姬同是未適人故總為一也注釋曰喪服大功章/云女子子之長殤𫝊曰何以大功未成人也年十九)¶
　(至十六為長殤十五至十二為中殤十一至八嵗為/下殤七歳以下為無服之殤於其服也長殤中殤䧏)¶
　(成人一等下殤降成人二等又喪服傳曰大功之殤/中從上小功之殤中從下長殤中殤總言之者據大)¶
　(功以上也其𦵏殤之禮亦與成人有異故檀弓云周/人以殷人之棺椁𦵏長殤以夏后氏之堲周𦵏中殤)¶
　(下殤以有虞氏之瓦棺𦵏無服之殤是也女子許嫁/而笄猶男子之冠也故以成人之喪治之禮諸侯絶)¶
　(朞故許嫁於諸侯則服之若嫁與大夫則不服也禮/姊妹與已之女同服齊衰若出嫁則為之降至大功)¶
　(九月禮意為降者取受我而厚之夫為之朞故我為/之降計此伯姫未至夫家案曽子問云娶女有吉日)¶
　(而女死壻齊衰而弔既𦵏除之然則其夫不為之盡/禮則皆不得為之降當亦服齊衰朞也而范注云服)¶
<pb:KR1e0010_WYG_008-8b>¶
　(大功者總據出嫁者言之故云大功非謂此亦大功/也或當女子在室公不為之服則卒亦不書今書之)¶
　(者以其許嫁故也夫雖不為終服公亦從出嫁之例/降至大功也吉笄以象為之者詩云象服是宜毛傳)¶
　(云尊者所以為飾故知用象也鄭解象服與此異耳/喪服女子許嫁服斬衰用箭笄齊衰則用榛笄喪既)¶
　(無飾故知吉笄有飾也鏤/刻其首者相傳為然也)¶
九月戊辰諸侯盟于葵邱¶
　傳桓盟不日此何以日美之也為見天子之禁故備¶
　之也注何休以為即日為美其不日皆為惡也桓公¶
　之盟不日皆為惡邪莊十三年柯之盟不日為信至¶
<pb:KR1e0010_WYG_008-9a>¶
　此日以為美義相反也鄭君釋之曰柯之盟不日固¶
　始信之自其後盟以不日為平文從陽穀以来至此¶
　葵邱之盟皆令諸侯以天子之禁桓徳極而將衰故¶
　備日以美之自此不復盟矣音義(為見于偽反下賢/徧反復扶又反)¶
　疏(注釋曰十五年盟于牡邱而云不復盟矣/者以衣裳之㑹不復盟彼是兵車故也)葵邱之¶
　盟陳牲而不殺注所謂無㰱血之盟鄭君曰盟牲諸¶
　侯用牛大夫用豭音義(㰱本又作揷所洽反/又所甲反豭音加)疏(釋曰/陳牲)¶
　(不殺則不得謂之盟若不殺牲又不得云讀書加于/牲上而傳云不殺者桓公信義之極見於此矣雖盟)¶
<pb:KR1e0010_WYG_008-9b>¶
　(而不㰱血謂之不殺不殺者謂不如凡常之殺殺而/不用直讀書而加于牲上而已注釋曰荘二十七年)¶
　(傳云衣裳之㑹十有一未嘗有㰱血之盟也信厚也/則衣裳之㑹皆不㰱血而此㑹獨言之者以此㑹桓)¶
　(徳極盛故詳其事實餘盟亦不㰱血耳八年洮㑹云/汋血與鄭伯者彼兵車之㑹故也徐邈云陳牲者不)¶
　(殺埋之陳示諸侯而已加于牲上者亦謂活牲非死/牲理亦通也此葵邱㑹為桓徳盛故書日以美之又)¶
　(毋雍泉以下是四敎之事而論語一匡天下鄭不據/之而指陽穀者鄭據公羊之文故指陽穀其實此㑹)¶
　(亦有四敎故上注云從陽穀已来至此葵邱之盟皆/令諸侯以天子之禁是也注又引鄭君曰盟牲諸侯)¶
　(用牛大夫用豭者左傳云諸侯盟誰執/牛耳又曰鄭伯使卒出豭是其證也)讀書加于牲¶
　上壹眀天子之禁注壹猶專也曰毋雍泉注專水利¶
<pb:KR1e0010_WYG_008-10a>¶
　以障谷音義(雍於勇反塞也障/音章又之亮反)毋訖糴注訖止也謂¶
　貯粟音義(糴音狄貯/張呂反)毋易樹子注樹子嫡子母以妾¶
　為妻母使婦人與國事注女正位於内音義(與音/豫)¶
甲子晉侯詭諸卒注獻公也枉殺世子申生失徳不𦵏¶
音義(詭九委反左氏/作佹枉紆往反)疏(注釋曰宋桓亦不𦵏至此言失/徳者今獻公枉殺申生即是失)¶
(徳之例宋桓無罪之状故范不得言之也公羊以為桓/公不書𦵏者為宋襄公背殯出㑹不書𦵏若非背殯然)¶
(也穀梁既譏宋子即不/是為諱葢魯不㑹故也)¶
冬晉里克殺其君之子奚齊¶
<pb:KR1e0010_WYG_008-10b>¶
　傳其君之子云者國人不子也國人不子何也不正¶
　其殺世子申生而立之也注諸侯在喪稱子言國人¶
　不君之故繫于其君疏(釋曰范云弑君日與不日從/其君正與不正今奚齊書時)¶
　(者為未成君且又不正故也舊解諸侯在喪稱子今/國人不以爲君故不直謂之子而繫之于君也徐邈)¶
　(云不子者謂不子爱之也非范意葢/不子者謂不以為君則是不子也)¶
十年春王正月公如齊疏(釋曰何休云書月者善公朝/事齊故月之朝既以時為正)¶
(書月何以為善葢/為下滅温書月也)¶
狄滅温温子奔衞¶
<pb:KR1e0010_WYG_008-11a>¶
晉里克弑其君卓及其大夫荀息¶
　傳以尊及卑也荀息閑也音義(卓勅/角反)¶
夏齊侯許男伐北戎¶
晉殺其大夫里克¶
　傳稱國以殺罪累上也里克弑二君與一大夫注二¶
　君奚齊卓子一大夫荀息其以累上之辭言之何也¶
　注據有罪其殺之不以其罪也其殺之不以其罪奈¶
　何里克所為弑者為重耳也注殺奚齊卓子者欲以¶
<pb:KR1e0010_WYG_008-11b>¶
　重耳為君重耳夷吾兄文公音義(所為于偽反下文/皆同重直龍反殺)¶
　(奚齊申志/反又如字)夷吾曰是又將殺我乎故殺之不以其罪¶
　也其為重耳弑奈何晉獻公伐虢得麗姬獻公私之¶
　有二子長曰奚齊推曰卓子麗姬欲為亂注亂謂殺¶
　申生而立其子音義(麗姬力池反伐虢所得左氏伐/麗戎所得長丁丈反稚直吏反)¶
　故謂君曰吾夜者夢夫人趨而来曰吾苦畏注夫人¶
　申生母音義(苦如字又枯/路反下同)胡不使大夫將衞士而衞¶
　冡乎公曰孰可使曰臣莫尊於世子則世子可故君¶
<pb:KR1e0010_WYG_008-12a>¶
　謂世子曰麗姬夢夫人趨而来曰吾苦畏女其將衞¶
　士而往衞冡乎世子曰敬諾築宮宮成麗姬又曰吾¶
　夜者夢夫人趨而来曰吾苦饑世子之宮已成則何¶
　為不使祠也故獻公謂世子曰其祠世子祠已祠致¶
　福於君君田而不在麗姬以酖為酒藥脯以毒獻公¶
　田来麗姬曰世子已祠故致福於君君將食麗姬跪¶
　曰食自外来者不可不試也覆酒於地而地賁注賁¶
　沸起也音義(女音汝下皆同祠自絲反酖直䕃反以/鴆鳥毛畫酒跪求委反覆芳服反賁扶)¶
<pb:KR1e0010_WYG_008-12b>¶
　(粉反/注同)以脯與犬犬死麗姬下堂而啼呼曰天乎天乎¶
　國子之國也子何遲於為君君喟然歎曰吾與女未¶
　有過切注吾與女未有過差切急音義(呼火故反喟/去愧反又去)¶
　(怪反差初賣/反又如字)疏(釋曰公信麗姬謂大子實將殺已故/喟然歎曰吾與汝為父子以来未嘗)¶
　(有過差切急是何與我之深也/雖不對大子發歎而為此言也)是何與我之深也使¶
　人謂世子曰爾其圖之世子之傅里克謂世子曰入¶
　自明入自明則可以生不入自明則不可以生世子¶
　曰吾君已老矣已昏矣吾若此而入自明明則麗姬¶
<pb:KR1e0010_WYG_008-13a>¶
　必死麗姬死則吾君不安所以使吾君不安者吾不¶
　若自死吾寧自殺以安吾君以重耳為寄矣注慮麗¶
　姬又譖重耳故以託里克使保全之刎脰而死音義¶
　(刎亡粉反脰/音豆頸也)故里克所為弑者為重耳也夷吾曰是¶
　又將殺我也¶
秋七月¶
冬大雨雪音義(雨于/付反)¶
十有一年春晉殺其大夫㔻鄭父音義(㔻浦/悲反)¶
<pb:KR1e0010_WYG_008-13b>¶
　𫝊稱國以殺罪累上也疏(釋曰重發𫝊者此里/克同黨恐異故發之)¶
夏公及夫人姜氏㑹齊侯于陽穀¶
秋八月大雩¶
　傳雩月正也雩得雨曰雩不得雨曰旱注禮龍見而¶
　雩常祀不書書者皆以旱也故得雨則喜以月為正¶
　也不得雨則書旱明旱災成何休曰公羊書雩者善¶
　人君應變求索不雩則言旱旱而不害物言不雨也¶
　就如穀梁設本不雩何以明之如以不雨明之設旱¶
<pb:KR1e0010_WYG_008-14a>¶
　而不害物何以別乎鄭君釋之曰雩者夏祈穀實之¶
　禮也旱亦用焉得雨書雩明雩有益不得雨書旱明¶
　旱災成後得雨無及也國君而遭旱雖有不憂民事¶
　者何乃廢禮本不雩禱哉顧不能致精誠也旱而不¶
　害物故以乆不雨別之文二年十三年自十有二日¶
　自正月不雨至于秋七月是也穀梁傳曰歴時而言¶
　不雨文不閔雨也以文不憂雨故不如僖時書不雨¶
　文所以不閔雨者素無志於民性退弱而不明又見¶
<pb:KR1e0010_WYG_008-14b>¶
　時乆不雨而無災耳音義(雩音于龍見賢徧反下同/應變應對之應索所白反)¶
　(别彼列反下同禱/丁老反又丁報反)疏(釋曰穀梁之例若常祀之雩則/皆不書書者並是為旱也若得)¶
　(雨則書雩不得雨則書旱就書之中若八月九月雩/則書月以見正何者八月九月其時窮人力盡故也)¶
　(定元年九月大雩傳曰雩月雩之正也此秋八月雩/傳曰雩月正也是雩而雨者書月以見正昭二十五)¶
　(年七月大雩亦書月者以一月再雩故月也餘月雩/者則書時以見非正爾成七年冬大雩傳曰雩不月)¶
　(而時非之也冬無為雩也又定元年傳曰秋大雩非/正也冬大雩非正也是餘月雩皆書時以見非正其)¶
　(旱則例皆時何者旱必歲窮非一月之事故也則僖/二十一年夏大旱傳曰旱時正也宣七年秋大旱亦)¶
　(蒙例可知也舊解八月雩雖不得雨亦不云旱也若/九月雩而不得雨則書旱傳言得雨曰雩指為八月)¶
<pb:KR1e0010_WYG_008-15a>¶
　(也不得雨曰旱指謂九月也觀經傳上下全無此意/其説非也又僖二十一年夏大旱范引傳例曰得雨)¶
　(曰雩不得雨曰旱豈是九月雩不得雨何為亦書雩/也注釋曰何休難此傳云雩而得雨曰雩故言設使)¶
　(元本不雩則何以明之也此𫝊又云不得雨曰旱故/又難云就如穀梁書旱則以不雨明之設使或旱而)¶
　(不害物則何/以别之乎)¶
冬楚人伐黄¶
十有二年春王正月庚午日有食之¶
夏楚人滅黄¶
　傳貫之盟管仲曰江黄逺齊而近楚楚為利之國也¶
<pb:KR1e0010_WYG_008-15b>¶
　若伐而不能救則無以宗諸侯矣注宗諸侯謂諸侯¶
　宗之音義(貫古亂反逺于萬反近/附近之近為于偽反)桓公不聽遂與之¶
　盟管仲死楚伐江滅黄桓公不能救故君子閔之也¶
　注閔其貪慕伯者以致滅疏(釋曰案史記管仲之卒/在桓公四十一年計桓)¶
　(公四十一年當魯僖十五年而此云管仲死者葢不/取之史記之説云閔之也者閔其背楚致禍歸齊無)¶
　(福之意是/不解經也)¶
秋七月¶
冬十有二月丁丑陳侯杵臼卒音義(杵昌/呂反)¶
<pb:KR1e0010_WYG_008-16a>¶
十有三年春狄侵衞¶
夏四月𦵏陳宣公¶
公㑹齊侯宋公陳侯衞侯鄭伯許男曹伯于鹹注鹹衞¶
地音義(鹹音/咸)¶
　傳兵車之㑹也疏(釋曰何休於此有廢疾范不具載/鄭釋者以數九㑹異於鄭故也)¶
秋九月大雩¶
冬公子友如齊¶
十有四年春諸侯城緣陵注緣陵把邑疏(注釋曰謂之/城者封杞也)¶
<pb:KR1e0010_WYG_008-16b>¶
(不發非國之問者從楚邱之例也不言城把及遷亦從/彼例也公羊以為杞國為徐莒脅滅故諸侯為之城左)¶
(氏以為淮夷病杞故齊桓為之城二傳説城之/所由雖殊皆是為杞也故范注亦云緣陵杞邑)¶
　傳其曰諸侯散辭也注直曰諸侯無小大之序是各¶
　自欲城無總一之者非伯者所制故曰散辭聚而曰¶
　散何也注據言諸侯城則是聚諸侯城有散辭也桓¶
　徳衰矣注言諸侯城則非伯者之為可知也齊桓徳¶
　衰所以散也何休曰案先是盟亦言諸侯非散也又¶
　穀梁美九年諸侯盟于葵邱即散何以美之邪鄭君¶
<pb:KR1e0010_WYG_008-17a>¶
　釋之曰九年公㑹宰周公齊侯宋子衞侯鄭伯許男¶
　曹伯于葵邱九月戊辰盟于葵邱時諸侯初在㑹未¶
　有歸者故可以不序今此十三年夏公㑹齊侯宋公¶
　陳侯衞侯鄭伯許男曹伯于鹹而冬公子友如齊此¶
　聘也書聘則㑹固前已歸矣今云諸侯城緣陵而不¶
　序其人明其散桓徳衰矣葵邱之事安得以難此音¶
　義(難乃/旦反)¶
夏六月季姬及繒子遇于防使繒子来朝注遇例時此¶
<pb:KR1e0010_WYG_008-17b>¶
非所宜遇故謹而月之音義(繒在稜反朝直遥/反下文及注同)¶
　𫝊遇者同謀也注魯女無故逺㑹諸侯遂得淫通此¶
　亦事之不然左傳曰繒季姬来寜公怒之以繒子不¶
　朝遇于防而使来朝此近合人情音義(近如字又/附近之近)疏¶
　(釋曰傳例曰遇者志相得也今云同謀者以淫通與/盟㑹異故發傳又云言使非正者婦人使夫異於君)¶
　(使世子故重發/非正之例也)来朝者来請已也注使来朝請已為¶
　妻朝不言使言使非正也以病繒子也¶
秋八月辛卯沙鹿崩注沙鹿晉山疏(釋曰公羊以沙鹿/為河上之邑崩者)¶
<pb:KR1e0010_WYG_008-18a>¶
(陷入地中杜預注左氏以為山石/此傳以鹿為山足是三傳説異也)¶
　𫝊林屬於山為鹿注鹿山足音義(屬之/玉反)沙山名也無¶
　崩道而崩故志之也其日重其變也注劉向曰鹿在¶
　山下平地臣象隂位也崩者散落背叛不事上之象¶
　音義(背音/佩)疏(釋曰决梁山崩不日也梁山崩亦壅/河不書壅河者舉山崩為重故也)¶
狄侵鄭¶
冬蔡侯肸卒音義(肸許/乞反)¶
　傳諸侯時卒惡之也音義(惡烏/路反)疏(釋曰麋信云蔡侯/肸父哀侯為楚所)¶
<pb:KR1e0010_WYG_008-18b>¶
　(執肸不附中國而常事父讎故惡之而不書日也案/蔡侯自僖以来未與中國為㑹則麋信之言是也不)¶
　(書𦵏者或是失徳/或是魯不㑹也)¶
十有五年春王正月公如齊¶
楚人伐徐¶
三月公㑹齊侯宋公陳侯衞侯鄭伯許男曹伯盟于牡¶
邱注牡邱地名¶
　𫝊兵車之㑹也¶
遂次于匡注救徐也時楚人伐徐匡衞地¶
<pb:KR1e0010_WYG_008-19a>¶
　傳遂繼事也次止也有畏也注畏楚疏(釋曰復發傳/者前次于陘)¶
　(欲綏楚以徳今而/畏楚故别發之)¶
公孫敖帥師及諸侯之大夫救徐注諸侯既盟次匡皆¶
遣大夫將兵救徐故不復具列諸國音義(復扶/又反)¶
　傳善救徐也疏(釋曰徐叛楚即齊旋為楚/所敗嫌救非善故發明之)¶
夏五月日有食之注夜食疏(注釋曰莊公十八年傳云/不言日不言朔夜食也是)¶
(以知/之)¶
秋七月齊師曹師伐厲注徐邈曰案齊桓末年用師及¶
<pb:KR1e0010_WYG_008-19b>¶
㑹皆危之而月也于時霸業已衰勤王之誠替于初震¶
矜之容見於外禍釁既兆動接危理故月衆國之君雖¶
有失道未足為一世興衰齊桓威攝羣后政行天下其¶
得失皆治亂所繫故春秋重而詳之錄所善而著所危¶
云爾音義(見賢徧反釁許靳反衰本/作喪息浪反治自吏反)疏(注釋曰何休以/為葵邱之㑹桓)¶
(公震而矜之叛者九國此厲亦是叛者故伐之左氏以/為厲是楚屬國故伐厲以救徐今范載徐言云震矜之)¶
(容見於外則與何休同也錄所善九年盟于葵邱著日/以極美是也著所危者此年書月以見衰是著所危)¶
八月螽音義(螽音/終)¶
<pb:KR1e0010_WYG_008-20a>¶
　傳螽蟲災也甚則月不甚則時疏(重發傳者嫌僖公/憂民之重災不至)¶
　(于甚故/明之也)¶
九月公至自㑹注莊二十七年傳曰桓㑹不致安之也¶
而此致者齊桓徳衰故危而致之¶
季姬歸于繒¶
己卯晦震夷伯之廟注夷諡伯字¶
　傳晦𠖇也震雷也夷伯魯大夫也因此以見天子至¶
　于士皆有廟注明夷伯之廟過制故因此以言禮音¶
<pb:KR1e0010_WYG_008-20b>¶
　義(𠖇亡定反/見賢徧反)疏(釋曰公羊以為晦者為晝日而晦𠖇/震者雷也謂有雷擊夷伯之廟此傳)¶
　(亦云晦𠖇也震雷也則不得從左氏為月晦與公羊/同矣公羊又以為夷伯者季氏之信臣故震其廟以)¶
　(戒之今此𫝊歴言天子以下廟數以為過制故震之/與公羊異左氏以為夷伯有隱慝故天命霹靂之亦)¶
　(與穀梁/不同也)天子七廟注祭法曰王立七廟曰考廟王考¶
　廟皇考廟顯考廟祖考廟有二祧逺廟稱祧音義(祧/它)¶
　(堯/反)諸侯五注曰考廟王考廟皇考廟顯考廟祖考廟¶
　大夫三注曰考廟王考廟皇考廟士二注曰考廟王¶
　考廟故徳厚者流光徳薄者流卑注雍曰徳厚者位¶
<pb:KR1e0010_WYG_008-21a>¶
　尊道隆者爵重故天子逺及七世士祭祖而已是以¶
　貴始徳之本也始封必為祖注若契為殷祖棄為周¶
　祖音義(契息/列反)疏(釋曰鄭據禮記説云夏五廟則殷六/廟周七廟故王制云天子七廟三昭)¶
　(三穆與大祖之廟而七鄭注云此周制七者大祖廟/及文武二祧與親廟四大祖謂后稷也殷則六廟契)¶
　(及湯與二昭二穆也夏則五廟無太祖禹與二昭二/穆而已是其説也王制又云諸侯五廟二昭二穆與)¶
　(太祖而五鄭云太祖始封之君王者之後則不為始/封之君廟也又云大夫三廟一昭一穆與太祖之廟)¶
　(而三鄭云太祖别子始爵封者雖非别子始爵者亦/然又云士一廟庶人祭于寢鄭云謂諸侯中士下士)¶
　(名曰官師者上士則二廟寢適寢也是禮與𫝊文合/也惟祭法云大夫三廟曰考廟曰王考廟曰皇考廟)¶
<pb:KR1e0010_WYG_008-21b>¶
　(與王制一昭一穆與大祖其意少異者鄭答趙商祭/法大夫三廟是周之制而王制大夫三廟言與太祖)¶
　(而三或當夏殷法不合於周禮也是解二者不同之/意祭法又云適士二廟官師一廟而王制云士一廟)¶
　(者亦謂是中士下士者也若是上士亦當二廟故鄭/注王制云士一廟者諸侯之中士下士名曰官師者)¶
　(也上士則二廟是也中士下士所以名為官師者師/長也言為一官之長也祭法又云庶人無廟故王制)¶
　(亦云庶人祭寢是無廟也庶士者謂府史之屬也庶/人者謂平民也以其賤故無廟也光猶逺也卑猶近)¶
　(也天子徳厚故逺及七廟士之徳薄故近及二廟因/其貴賤有倫故制為等級也始謂受封之君所以貴)¶
　(之者由是徳之本也言有大徳故受髙位髙位由/之而来故始封之君必為祖矣祖謂廟不毁也)¶
冬宋人伐曹¶
<pb:KR1e0010_WYG_008-22a>¶
楚人敗徐于婁林音義(敗必邁反/下相敗同)注婁林徐地¶
　傳夷狄相敗志也疏(釋曰夷狄相敗書文不具今起/禍亂之原謹兵車之始故傳言)¶
　(此以/明之)¶
十有一月壬戌晉侯及秦伯戰于韓注韓晉地獲晉侯¶
注獲者不與之辭諸侯非可相獲疏(注釋曰傳有明例/注言之者嫌晉侯)¶
(失衆與秦得獲故注顯之欲明亦不與秦獲也范别例/云凡書獲有七謂莒挐一也晉侯二也華元三也蔡公)¶
(子濕四也陳夏齧五也齊國書六也麟七也於晉侯著/失民之咎於蔡公子濕彰公子之病華元表得衆之辭)¶
(莒挐顯公子之始自餘/雖不發從省文可知也)¶
<pb:KR1e0010_WYG_008-22b>¶
　傳韓之戰晉侯失民矣以其民未敗而君獲也¶
十有六年春王正月戊申朔隕石于宋五注劉向曰石¶
隂類也五陽數也象隂而陽行將致隊落音義(隕云敏/反行下)¶
(孟反下隂行/同隊直類反)疏(注釋曰何休云石者隂徳之專者也鷁/者鳥中之耿介者皆有似宋襄公之行)¶
(宋襄欲行霸事不納公子日夷之謀事事耿介自用卒/以五年見執六年終敗如五石六鶂之數天之與人昭)¶
(昭著明甚可畏也賈逵云石山岳之物齊大岳之𦙍而/五石隕宋象齊桓卒而五公子作亂宋將得諸侯而治)¶
(五公子之亂鶂退不成之象後六年霸業退也鶂水鳥/陽中之隂象君臣之訟閱也許慎異義載穀梁説云隕)¶
(石於宋五象宋公徳劣國小隂類也而欲行霸道是隂/而欲陽行也其隕將拘執之象也是宋公欲以諸侯行)¶
<pb:KR1e0010_WYG_008-23a>¶
(天子道也六鶂退者鄭𤣥云六鶂俱飛得諸侯之象也/其退示其徳行不進以致敗也得諸侯是陽行也被執)¶
(敗是隂行也是二説與劉向合耳其何休賈/逵之言竝是公羊左氏舊説非穀梁意也)¶
　傳先隕而後石何也注據莊七年星隕如雨先言星¶
　後言隕隕而後石也注既隕後乃知是石于宋四竟¶
　之内曰宋後數散辭也耳治也注隕石記聞也聞其¶
　磌然視之則石察之則五音義(竟音境治直吏反下/目治同磌之人反又)¶
　(大年反/聲響也)疏(釋曰散辭也者對下聚辭也為言此石散/在宋四竟之内故後言其數以散辭言之)¶
　(鶂則聚在宋都之上故先言其數以聚辭言之又云/耳治也者謂隕石先以耳聞故先言隕鶂退先以目)¶
<pb:KR1e0010_WYG_008-23b>¶
　(見故先言數是各以聞見先後為次注釋曰范取公/羊為説彼𫝊云隕石記聞聞其磌然視之則石察之)¶
　(則五是也磌字説文玉篇字林等無其字學士多讀/為砰據公羊古本竝為磌字張楫讀為磌是石聲之)¶
　(類不知出/何書也)¶
是月六鶂退飛過宋都注是月隕石之月劉向曰鶂陽¶
也六隂數也象陽而隂行必衰退音義(鶂五/歴反)¶
　傳是月者決不日而月也注欲著石日鶂月故言是¶
　月若不言是月則嫌與戊申同疏(釋曰傳言此者解/經書是月之意言)¶
　(鶂退不日而月故云是月明與石隕異日也若然案/桓十二年丙戌公㑹鄭伯盟于武父丙戌衛侯晉卒)¶
<pb:KR1e0010_WYG_008-24a>¶
　(若下事得蒙上日何為彼經重舉丙戌者彼公盟必/須書日衛侯不正前見亦當書日經以衛侯不正而)¶
　(恐不得蒙上日故書二日以明之此石隕鶂退是記/異之事恐蒙上日故言是月以别之知下事得蒙上)¶
　(日者貜且之卒得連日食之下叔弓之卒得/與祭同日是經舉一日得包两日之騐也)六鶂退¶
　飛過宋都先數聚辭也目治也注六鶂退飛記見也¶
　視之則六察之則鶂徐而察之則退飛子曰石無知¶
　之物鶂㣲有知之物石無知故日之注石無知而隕¶
　必天使之然故詳而日之鶂㣲有知之物故月之注¶
　鶂或時自欲退飛耳是以略而月之君子之於物無¶
<pb:KR1e0010_WYG_008-24b>¶
　所苟而已石鶂且猶盡其辭而况於人乎故五石六¶
　鷁之辭不設則王道不亢矣注不遺㣲細故王道可¶
　舉音義(亢苦/浪反)民所聚曰都¶
三月壬申公子季友卒¶
　傳大夫日卒正也疏(釋曰傳發之者益師明其有罪/此則顯其得正故两明之也)¶
　稱公弟叔仲賢也大夫不言公子公孫疏之也注季¶
　友桓公之子疏(釋曰傳因季友之賢發起其例也叔/肸賢而稱弟季友不稱弟稱字賢可)¶
　(知也以兄先死故不得稱弟耳不言公子公孫疏之/者謂仲遂嬰齊之等是也又公孫兹發日卒之傳者)¶
<pb:KR1e0010_WYG_008-25a>¶
　(以其名而不字又非罪非賢故重發之仲遂非賢而/稱字者彼既不言公子以疏之唯宣公嘉之而稱字)¶
　(無嫌是/賢故也)¶
夏四月丙申繒季姬卒¶
秋七月甲子公孫兹卒¶
　傳大夫日卒正也¶
冬十有二月公㑹齊侯宋公陳侯衞侯鄭伯許男邢侯¶
曹伯于淮音義(淮音/懐)¶
　傳兵車之㑹也¶
<pb:KR1e0010_WYG_008-25b>¶
十有七年春齊人徐人伐英氏音義(英於/京反)¶
夏滅項¶
　傳孰滅之桓公也何以不言桓公也注據莊十年齊¶
　師滅譚稱齊師音義(項戶講反國名也齊/滅之左氏以為魯滅)為賢者諱¶
　也項國也不可滅而滅之乎桓公知項之可滅也注¶
　知政昏亂易可滅音義(為于偽反下為之/諱同易以䜴反)而不知已¶
　之不可以滅也注霸者存恤鄰國抑彊輔弱義不可¶
　滅人之國既滅人之國矣何賢乎君子惡惡疾其始¶
<pb:KR1e0010_WYG_008-26a>¶
　注絶其始則得不終於惡邵曰謂疾其初為惡之事¶
　不終身疾之音義(惡惡竝如字/又上烏路反)善善樂其終注樂賢¶
　者終其行也邵曰謂始有善事則終身善之音義(行/下)¶
　(孟/反)疏(釋曰言此者解為齊桓諱滅項之意惡惡疾其/始謂君子憎惡惡人則疾其初始何者欲使惡)¶
　(人不得終於惡故就其初始即貶疾之也善善樂其/終謂君子善其善人樂使終其行也以樂終其行故)¶
　(雖有惡亦為諱之或齊雖滅項亦不言齊滅也邵解/二事竝與范異君子惡惡疾其始者君子憎惡人有)¶
　(惡事惟疾其初始為惡不終身疾也言有惡則疾之/無惡則止也善善樂其終者君子嘉善人則欲終身)¶
　(善之見人一度冇善則終身/不忘故為齊桓諱滅項也)桓公嘗有存亡繼絶之¶
<pb:KR1e0010_WYG_008-26b>¶
　功故君子為之諱也注邵曰存亡謂存邢衞繼絶謂¶
　立僖公所以終其善¶
秋夫人姜氏㑹齊侯于卞注卞魯地音義(卞皮/彦反)¶
九月公至自㑹注桓㑹不致而今致㑹桓公徳衰威信¶
不著陳列兵車又以滅項往㑹既非踰年乃反故往還¶
皆月以危之¶
冬十有二月乙亥齊侯小白卒¶
　傳此不正其日之何也注據二十四年晉侯夷吾卒¶
<pb:KR1e0010_WYG_008-27a>¶
　不書日其不正前見矣其不正之前見何也以不正¶
　入虚國故稱嫌焉爾注莊九年齊小白入于齊貶不¶
　稱公子虚國謂齊無人傳例曰以國氏者嫌也音義¶
　(見賢徧/反下同)¶
十有八年春王正月宋公曹伯衞人邾人伐齊¶
　傳非伐喪也注伐喪無道故謹而月之疏(注釋曰侵/伐書月惟)¶
　(施於内今亦施之於外者齊桓以安危所繫故書/月以表之宋襄欲繼齊桓之業故亦謹而月之)¶
夏師救齊注魯師¶
<pb:KR1e0010_WYG_008-27b>¶
　傳善救齊也¶
五月戊寅宋師及齊師戰于甗注甗齊地音義(甗魚輦/反又音)¶
(言/)齊師敗績¶
　傳戰不言伐客不言及言及惡宋也注何休曰戰言¶
　及者所以别客主直不直也故文十二年晉人秦人¶
　戰于河曲兩不直故不云及今宋言及明直在宋非¶
　所以惡宋也即言及為惡是河曲之戰為兩善乎又¶
　穀梁以河曲不言及略之也則自相反矣鄭君釋之¶
<pb:KR1e0010_WYG_008-28a>¶
　曰及者别異客主耳不施於直與不直也直不直自¶
　在事而已義兵則客直宣十二年夏晉荀林父帥師¶
　及楚子戰于邲晉師敗績是也兵不義則主人直莊¶
　二十八年春衛人及齊人戰衛人敗績是也今齊桓¶
　卒未𦵏宋襄欲興霸事而伐喪於禮尤反故反其文¶
　以宋及齊即實以宋及齊明直在宋邲之戰直在楚¶
　不以楚及晉何邪秦晉戰于河曲不言及疾其亟戰¶
　爭舉兵故略其先後音義(惡烏路反下同别彼列反/下同邲蒲必反一音弼亟)¶
<pb:KR1e0010_WYG_008-28b>¶
　(欺冀/反)疏(釋曰春秋之例戰伐不竝舉此上有伐文今/又言戰者是違常例也又伐人者為客受伐)¶
　(者為主此言及齊師是亦違常例也故𫝊釋之以為/惡宋也注釋曰何休廢疾云此言及為惡宋則文十)¶
　(二年河曲之戰不言及為兩善也故知言及者分别/客主直與不直也鄭𤣥釋之曰言及者别異客主耳)¶
　(不施直與不直也故引宣十二年夏莊二十八年春/以明之宣十二年邲之戰楚直晉曲經云荀林父及)¶
　(楚子莊二十八年衛直齊曲而云衛人及齊明直者/在事而已不由稱及也穀梁邲戰竟不論楚直晉曲)¶
　(而鄭云直在楚者公羊意以為/邲戰是楚直故據之難何休)¶
狄救齊¶
　傳善救齊也疏(釋曰此與上文魯師救齊竝為善者/此善狄能憂中國上文以魯昔與齊)¶
<pb:KR1e0010_WYG_008-29a>¶
　(仇讎恐救之非善故/竝發善救之例也)¶
秋八月丁亥𦵏齊桓公注竪刁易牙爭權五公子爭立¶
故危之音義(刁音/雕)¶
冬邢人狄人伐衛¶
　傳狄其稱人何也善累而後進之注累積伐衛所以¶
　救齊也注何休曰即伐衛救齊當两舉如伐楚救江¶
　矣又傳以為江逺楚近故伐楚救江今狄亦近衛而¶
　逺齊其事一也義異何也鄭君釋之曰文三年冬晉¶
<pb:KR1e0010_WYG_008-29b>¶
　陽處父帥師伐楚救江兩舉之者以晉未有救江文¶
　故明言之今此春宋公曹伯衛人邾人伐齊夏狄救¶
　齊冬邢人狄人伐衛為其救齊可知故省文耳事同¶
　義又何異音義(近衛如字又附近之近逺齊如字/又于萬反為其于偽反省所景反)功¶
　近而徳逺矣注伐衛功近耳夷狄而憂中國其徳逺¶
　也¶
　¶
　春秋穀梁注疏卷八¶
#+PROPERTY: JUAN 卷八考證
<pb:KR1e0010_WYG_008-30a>¶
　春秋穀梁𫝊注疏卷八考證¶
鄭殺其大夫申侯𫝊稱國以殺大夫殺無罪也○(臣召/)¶
　(南/)按穀梁之例然耳推㝷經文惟陳殺洩冶晉殺趙¶
　同趙括蔡殺公子燮楚殺郤宛灼然為殺無罪他如¶
　晉里克㔻鄭父楚得臣衛元咺晉郤錡郤犨郤至胥¶
　童楚公子追舒衛寗喜鄭公孫黒之流經皆稱國以¶
　殺不得云殺無罪也据左𫝊申侯專稱而不厭亦豈¶
　全無罪乎¶
<pb:KR1e0010_WYG_008-30b>¶
公㑹王人齊侯宋公衛侯許男曹伯陳世子款盟于洮¶
　𫝊疏朝服者天子則皮弁云云一段○監本誤刋于¶
　鄭伯乞盟傳注下今改正¶
禘于太廟用致夫人○(臣召南/)按此𫝊指成風左傳以¶
　為哀姜公羊以為僖公之夫人姜氏本齊媵女之先¶
　至者脅公立為夫人其説尤為怪誕大約穀梁之説¶
　是¶
伯姬卒傳疏襄三十年𦵏宋共姬是也○監本誤作宋¶
<pb:KR1e0010_WYG_008-31a>¶
　𦵏共姬今改正¶
傳葵邱之盟陳牲而不殺疏其實此㑹亦有四教○(臣/)¶
　(召南/)按公羊僖三年㑹于陽穀桓公曰無障谷無貯¶
　粟無易樹子無以妾為妻所謂四教也穀梁於此㑹¶
　則曰母雍泉母訖糴母易樹子毋以妾為妻毋使婦¶
　人與國事大意同公羊而多毋使婦人與國事一句¶
　實是五教也¶
晉殺其大夫里克傳吾若此而入自明○監本脱吾字¶
<pb:KR1e0010_WYG_008-31b>¶
　今増¶
秋八月大雩傳疏是雩而雨者書月以見正○監本誤¶
　作雨者雩者今改正¶
楚人滅黄傳管仲死楚伐江滅黄桓公不能救故君子¶
　閔之也疏案史記管仲之卒計桓公四十一年當魯¶
　僖十五年而此云管仲死者葢不取之史記之説○¶
　(臣召南/)按穀梁謂管仲既死桓公霸業不終但史記¶
　以管仲之卒在齊桓公四十一年當僖十五年考據¶
<pb:KR1e0010_WYG_008-32a>¶
　必確左傳雖無管仲卒年月明文然僖十七年齊侯¶
　小白卒傳曰公與管仲屬孝公於宋襄公以為太子¶
　雍巫因寺人貂以薦羞於公有寵公許立武孟管仲¶
　卒五公子皆爭求立冬十月乙亥齊桓公卒云云是¶
　由五公子爭立追叙管仲既卒非謂仲卒於十七年¶
　也總之在十二年仲必未卒左傳是冬齊侯使管仲¶
　平戎於王王以上卿之禮享仲仲受下卿之禮而還¶
　是冬仲固無恙也宋襄公嗣位在僖九年即與葵邱¶
<pb:KR1e0010_WYG_008-32b>¶
　之㑹時未終喪經書宋子桓公與仲屬立孝公當不¶
　在此時其後數年齊宋並無㑹盟之事惟十三年㑹¶
　于鹹十四年城緣陵十五年盟牡邱次于匡齊宋並¶
　在疑屬立孝公當在此時也後人見此數年中霸業¶
　不振斷謂仲必前卒不知齊桓公末年小人雜進任¶
　仲亦必不如初年雍巫因寺人貂以干進雖不知確¶
　在何年而寺人貂漏師多魚在僖二年當霸業方盛¶
　之日則嬖幸竊權乆矣小人害霸管仲臨卒尚為桓¶
<pb:KR1e0010_WYG_008-33a>¶
　公言之又烏知仲卒不在十五年如史記所云乎¶
八月螽傳疏重發傳者云云一段○監本誤刋于下文¶
　公至自㑹注下今改正¶
震夷伯之廟傳震雷也疏謂有雷擊夷伯之廟○夷伯¶
　監本誤作伯夷今改正¶
隕石于宋五疏何休云鷁者鳥中之耿介者○鷁監本¶
　誤作鶂疏既引公羊注當依原文作鷁今改正¶
傳先隕而後石何也疏故先言隕○監本作故言先言¶
<pb:KR1e0010_WYG_008-33b>¶
　隕上言字衍今刪¶
六鶂退飛過宋都○六鶂監本誤作六鷁按穀梁經自¶
　作鶂惟公羊作鷁今改正¶
宋師及齊師戰于甗傳疏不施直與不直也○推尋文¶
　義不施下當有一於字¶
　¶
　¶
　春秋穀梁傳注疏卷八考證¶
