# -*- mode: mandoku-view; -*-
#+TITLE: 春秋穀梁傳注疏
#+DATE: 2015-08-24 22:12:32.381041
#+PROPERTY: ID KR1e0010
#+PROPERTY: BASEEDITION WYG    
#+PROPERTY: JUAN 卷十六
<pb:KR1e0010_WYG_016-1a>¶
欽定四庫全書¶
　春秋穀梁注疏卷十六(起襄公十六年/盡三十一年)¶
　　晉范寗集解　唐陸德明音義　楊士勛疏¶
十有六年春王正月葬晉悼公¶
三月公會晉侯宋公衛侯鄭伯曹伯莒子邾子薛伯把¶
伯小邾子于溴梁注溴梁地音義(溴古/闃反)戊寅大夫盟¶
　傳溴梁之會諸侯失正矣諸侯會而曰大夫盟正在¶
　大夫也諸侯在而不曰諸侯之大夫大夫不臣也¶
<pb:KR1e0010_WYG_016-1b>¶
晉人執莒子邾子以歸疏(釋曰諸侯不得私相治/執之以歸非禮明矣)¶
齊侯伐我北鄙¶
夏公至自會¶
五月甲子地震¶
叔老㑹鄭伯晉荀偃衞寗殖宋人伐許¶
秋齊侯伐我北鄙圍成¶
大雩¶
冬叔孫豹如齊¶
<pb:KR1e0010_WYG_016-2a>¶
十有七年春王二月庚午邾子瞷卒音義(瞷音閑左/氏作牼)¶
宋人伐陳¶
夏衞石買帥師伐曹¶
秋齊侯伐我北鄙圍桃齊髙厚帥師伐我北鄙圍防¶
九月大雩疏(釋曰前年大雩不月此月者僖十一年傳/曰雩月正也是九月八月雩得正也故月)¶
(前年雩不/正時也)¶
宋華臣出奔陳¶
冬邾人伐我南鄙¶
<pb:KR1e0010_WYG_016-2b>¶
十有八年春白狄來注不言朝不能行朝禮音義(朝直/遙反)¶
夏晉人執衞行人石買¶
　傳稱行人怨接於上也注怨其君而執其使稱行人¶
　明使人爾罪在上也音義(使所吏/反下同)疏(注釋曰稱人以/執是執有罪范)¶
　(云明使人者謂稱行人者明罪在君上故云明使人/非謂稱行人以罪晉也重發傳者楚是夷狄嫌晉之)¶
　(主盟當異/故重明之)¶
秋齊侯伐我北鄙¶
冬十月公㑹晉侯宋公衞侯鄭伯曹伯莒子邾子滕子¶
<pb:KR1e0010_WYG_016-3a>¶
薛伯杞伯小邾子同圍齊¶
　傳非圍而曰圍注據實伐齊有大焉亦有病焉注齊¶
　若無罪諸侯豈得同病之乎非大而足同與注齊非¶
　大國諸侯豈足同共圍之與音義(與音/餘)諸侯同罪之¶
　也亦病矣注諸侯同罪大國是不量力必為大國所¶
　讐則亦病矣疏(釋曰知非圍者以十九年經云至自/伐齊不以圍致故也傳言非圍而曰)¶
　(圍者解經不以實言之意齊有大焉亦有病焉謂經/稱同圍之意齊雖有事大國焉亦有罪惡焉病猶罪)¶
　(惡也謂數伐魯以數伐魯又復國大故稱同圍之耳/非大而足同與覆上齊有大焉諸侯同罪之意也謂)¶
<pb:KR1e0010_WYG_016-3b>¶
　(齊若非大國何須諸侯同罪之也亦病矣謂齊是大/國諸侯共同罪之必為大國所讐是取禍之道故云)¶
　(亦罪惡矣言諸侯/與齊同有罪惡也)¶
曹伯負芻卒于師音義(芻初/俱反)¶
　傳閔之也疏(釋曰僖四年許男新臣卒彼内桓師/故不地知言卒于師者皆閔之也)¶
楚公子午帥師伐鄭¶
十有九年春王正月諸侯盟于祝柯注前年同圍齊之¶
諸侯也祝柯齊地音義(柯古河/反注同)晉人執邾子公至自伐¶
齊¶
<pb:KR1e0010_WYG_016-4a>¶
　傳春秋之義已伐而盟復伐者則以伐致注京城北¶
　之類是音義(復扶又反/下及注同)盟不復伐者則以會致注會¶
　于蕭魚之類是祝柯之盟盟復伐齊與注怪不以會¶
　致音義(與音/餘)曰非也注不復伐齊然則何為以伐致¶
　也曰與人同事或執其君或取其地注同與邾圍齊¶
　而晉執其君魯取其地此與盟後復伐無異疏(釋曰/據此)¶
　(傳文事實在邾不關于齊而以伐齊致者以明實伐/齊盟後又或執其君或取其地與盟後復伐無異故)¶
　(託事以見意罪晉執君惡魯取地/若其實不伐齊亦不得以伐致也)¶
<pb:KR1e0010_WYG_016-4b>¶
取邾田自漷水注以漷水為界音義(漷火虢反又/音郭水名)¶
　傳軋辭也注軋委曲隨漷水言取邾田之多音義(軋/於)¶
　(八/反)疏(釋曰公羊以為漷水移入邾界魯隨而有之今/云軋辭者軋謂委曲經言自漷水者委曲之辭)¶
　(也一解軋辭者軋謂委曲言取邾田/委曲隨漷水為界之辭言其多也)其不日惡盟也¶
　音義(惡烏/路反)疏(釋曰謂執/君取也)¶
季孫宿如晉¶
葬曹成公¶
夏衛孫林父帥師伐齊¶
<pb:KR1e0010_WYG_016-5a>¶
秋七月辛卯齊侯環卒¶
晉士匄帥師侵齊至穀聞齊侯卒乃還¶
　傳還者事未畢之辭也疏(釋曰重發傳者嫌内外異/也何休廢疾難此云君子)¶
　(不求備於一人士匄不伐喪純善矣何以復責其專/大功也鄭𤣥釋之曰士匄不伐喪則善矣然于善則)¶
　(稱君禮仍未備故言乃還不言乃復作未畢之辭還/者致辭復者反命如鄭之言亦是譏士匄不復命也)¶
　(然如鄭意以乃還為惡乃復為善則公子遂至黄乃/復又為惡之者彼以遂違君命而反故加畢事之文)¶
　(欲見臣不專君命與此意少異此既善不伐喪復/為事畢之辭則是純善士匄故以未畢之辭言之)受¶
　命而誅生死無所加其怒不伐喪善之也善之則何¶
<pb:KR1e0010_WYG_016-5b>¶
　為未畢也君不尸小事臣不專大名善則稱君過則¶
　稱已則民作讓矣士匄外專君命故非之也然則為¶
　士匄者宜奈何宜墠帷而歸命乎介注除地為墠於¶
　墠張帷反命于介介歸告君君命乃還不敢專也音¶
　義(墠音善介音/界副使也)¶
八月丙辰仲孫蔑卒¶
齊殺其大夫髙厚¶
鄭殺其大夫公子嘉¶
<pb:KR1e0010_WYG_016-6a>¶
冬葬齊靈公¶
城西郛¶
叔孫豹會晉士匄于柯注柯地¶
城武城¶
二十年春王正月辛亥仲孫速會莒人盟于向注向莒¶
邑音義(向舒/亮反)¶
夏六月庚申公會晉侯齊侯宋公衞侯鄭伯曹伯莒子¶
邾子滕子薛伯把伯小邾子盟于澶淵注澶淵衛地音¶
<pb:KR1e0010_WYG_016-6b>¶
義(澶市/然反)¶
秋公至自㑹¶
仲孫速帥師伐邾¶
蔡殺其大夫公子濕蔡公子履出奔楚¶
陳侯之弟光出奔楚音義(光左氏/作黄)¶
　傳諸侯之尊弟兄不得以屬通其弟云者親之也親¶
　而奔之惡也注顯書弟明其親也親而奔逐之所以¶
　惡陳侯音義(惡烏/路反)疏(注釋曰知非惡光者以傳例歸/為善自某歸次之以二十三年)¶
<pb:KR1e0010_WYG_016-7a>¶
　(云光自楚歸于陳又且專之稱弟罪衛侯則光/稱弟罪陳侯也故鄭釋廢疾亦云惡陳侯也)¶
叔老如齊¶
冬十月丙辰朔日有食之¶
季孫宿如宋¶
二十有一年春王正月公如晉¶
邾庶其以漆閭丘來奔音義(漆音七閭/力居反)¶
　傳以者不以者也注凱曰人臣無專禄以邑叛之道¶
　來奔者不言出舉其接我者也漆閭丘不言及小大¶
<pb:KR1e0010_WYG_016-7b>¶
　敵也疏(釋曰重發傳者此非用兵之以故昭五年莒/牟夷以牟婁及防兹來奔𫝊曰及防兹以大)¶
　(及小也是小大不敵故當言/及今不言及為小大敵故也)¶
夏公至自會¶
秋晉欒盈出奔楚¶
九月庚戌朔日有食之¶
冬十月庚辰朔日有食之疏(釋曰此年與二十四年皆/頻月日食據今厯無有頻)¶
(食之理但古或有之故漢/書髙祖本紀亦有頻食)¶
曹伯來朝音義(朝直/遙反)¶
<pb:KR1e0010_WYG_016-8a>¶
公會晉侯齊侯宋公衛侯鄭伯曹伯莒子邾子于商任¶
注商任某地音義(任音/壬)¶
　傳庚子孔子生疏(釋曰仲尼以此年生故傳因而録/之史記世家云襄公二十二年生)¶
　(者馬遷之言與經典不同/者非一故與此傳異年耳)¶
二十有二年春王正月公至自會疏(釋曰此與二十一/年公如晉皆月者)¶
(依傳例月者有危傳不記危之事未可知也何休云/善公能事大國案下沙隨㑹公至不月則何說非)¶
夏四月¶
秋七月辛酉叔老卒¶
<pb:KR1e0010_WYG_016-8b>¶
冬公㑹晉侯齊侯宋公衛侯鄭伯曹伯莒子邾子滕子¶
薛伯把伯小邾子于沙隨公至自會¶
楚殺其大夫公子追舒¶
二十有三年春王二月癸酉朔日有食之¶
三月己巳把伯匄卒音義(匄古/害反)¶
夏邾畀我來奔音義(畀必/二反)¶
葬把孝公¶
陳殺其大夫慶虎及慶寅¶
<pb:KR1e0010_WYG_016-9a>¶
　傳稱國以殺罪累上也及慶寅慶寅累也¶
陳侯之弟光自楚歸于陳注光反稱弟言歸無罪眀矣¶
晉欒盈復入于晉入于曲沃注曲沃晉地音義(復扶/又反)¶
秋齊侯伐衛遂伐晉¶
八月叔孫豹帥師救晉次于雍渝注雍渝晉地音義(雍/於)¶
(用反又如字渝羊/朱反左氏作榆)¶
　傳言救後次非救也注惡其不遂君命而專止次故¶
　先通君命而後言次尊君抑臣之義鄭嗣曰次止也¶
<pb:KR1e0010_WYG_016-9b>¶
　凡先書救而後言次皆非救也僖元年齊師宋師曹¶
　師次于聶北救邢此師本欲止聶北遙為之援爾隨¶
　其本意而書故先言次而後言救豹本受君命救晉¶
　中道不能故先言救而后言次若鄭伯未見諸侯而¶
　曰如㑹致其本意音義(惡烏路反下傳惡之同聶/女輙反中之仲反又如字)疏¶
　(釋曰后言次為非救則以僖元年先言次即是救彼/傳亦云非救者其實言次則並是非救但傳各隨其)¶
　(本意而釋之鄭/嗣言之詳矣)¶
己卯仲孫速卒¶
<pb:KR1e0010_WYG_016-10a>¶
冬十月乙亥臧孫紇出奔邾¶
　傳其日正臧孫紇之出也注正其有罪蘧伯玉曰不¶
　以道事其君者其出乎注必不見容音義(蘧其/居反)¶
晉人殺欒盈¶
　傳惡之弗有也注不言殺其大夫是不有之以為大¶
　夫¶
齊侯襲莒注輕行掩其不備曰襲音義(輕遣政反/又如字)¶
二十有四年春叔孫豹如晉¶
<pb:KR1e0010_WYG_016-10b>¶
仲孫羯帥師侵齊音義(羯居/謁反)¶
夏楚子伐吳¶
秋七月甲子朔日有食之既¶
齊崔杼帥師伐莒¶
大水¶
八月癸巳朔日有食之¶
公㑹晉侯宋公衞侯鄭伯曹伯莒子邾子滕子薛伯把¶
伯小邾子于夷儀¶
<pb:KR1e0010_WYG_016-11a>¶
冬楚子蔡侯陳侯許男伐鄭¶
公至自會¶
陳鍼宜咎出奔楚音義(鍼其廉反/咎其九反)¶
叔孫豹如京師¶
大饑¶
　傳五穀不升為大饑注升成也一穀不升謂之嗛注¶
　嗛不足貌音義(嗛去/簟反)二穀不升謂之饑三穀不升謂¶
　之饉音義(饉音/近)四穀不升謂之康注康虛五穀不升¶
<pb:KR1e0010_WYG_016-11b>¶
　謂之大侵注侵傷疏(釋曰二穀不升謂之饑今經云/大饑故傳云五穀不升也謂之)¶
　(嗛謂之康嗛是不足之貌康是虚荒之名五穀不升/謂之大侵又謂之大饑者以經云大饑是傳文順經)¶
　(言之經所云大饑者謂五穀不熟也其實大侵者大/饑之異名通而言之正是一物也傳欲分析五種之)¶
　(名故異言之耳徐邈云有死者曰大饑無死者曰大/餓何休云有死曰大饑無死曰饑並以意言之與穀)¶
　(梁異/也)大侵之禮君食不兼味臺榭不塗注塗堊飾音¶
　義(榭音謝堊烏路/反又烏洛反)弛侯廷道不除注弛廢也侯射侯¶
　也廢侯不燕射廷内道路不脩除音義(弛式氏反廷/徒佞反朝廷)¶
　(之道也/一音庭)疏(注釋曰凡大射為祭擇士賔射則接賔而/射燕則因歡燕而為射既國大饑君不宜)¶
<pb:KR1e0010_WYG_016-12a>¶
　(燕樂故注舉燕射言之其實尚不祭鬼神亦不應有/大射賔射之禮故傳以弛侯總之或以為燕射一侯)¶
　(禮最省故舉之以眀餘/者亦不為之耳理亦通)百官布而不制注官職脩列¶
　不可闕廢不更有造作鬼神禱而不祀注周書曰大¶
　荒有禱無祀疏(注釋曰周書者先儒以為仲尼刪尚/書之餘今據其書與尚書不類未知)¶
　(是與/非也)此大侵之禮也¶
二十有五年春齊崔杼帥師伐我北鄙¶
夏五月乙亥齊崔杼弑其君光¶
　傳莊公失言淫于崔氏注放言將淫崔氏為此見弑¶
<pb:KR1e0010_WYG_016-12b>¶
　也邵曰淫過也言莊公言語失漏有過於崔子而崔¶
　子弑之故傳載其致弑之由以眀崔杼之罪甚音義¶
　(為于偽反/下為其同)疏(注釋曰失言謂放言謂放言語将淫崔/氏邵解云謂言語失漏有過於崔氏范)¶
　(兩載之者貴異說耳注又云傳載其致/弑之由者正謂此傳不更據别文也)¶
公㑹晉侯宋公衞侯鄭伯曹伯莒子邾子滕子薛伯杞¶
伯小邾子于夷儀¶
六月壬子鄭公孫舍之帥師入陳¶
秋八月己巳諸侯同盟于重丘注㑹夷儀之諸侯也重¶
<pb:KR1e0010_WYG_016-13a>¶
丘齊地音義(重直/龍反)公至自㑹¶
衞侯入于夷儀注夷儀本邢地衞滅邢而為衞地¶
楚屈建帥師滅舒鳩音義(屈居/勿反)¶
冬鄭公孫夏帥師伐陳音義(夏户/雅反)¶
十有二月吳子謁伐楚門于巢卒音義(謁左氏/作遏)¶
　傳以伐楚之事門于巢卒也注所以攻巢之門者為¶
　其伐楚之事故也然則伐楚經巢于巢者外乎楚也¶
　注若但言伐楚卒而不言于巢者則卒在楚也言于¶
<pb:KR1e0010_WYG_016-13b>¶
　巢則不在楚門于巢乃伐楚也注先攻巢然后楚乃¶
　可得伐疏(注釋曰舊解巢楚竟上之小國有表裏之/援故先攻之然后楚可得伐以為楚邑非)¶
　(也徐邈亦云巢/偃姓之國是也)諸侯不生名取卒之名加之伐楚之¶
　上者見以伐楚卒也其見以伐楚卒何也注據伐楚¶
　惡事無縁致本意音義(見賢/徧反)疏(釋曰重發傳者與/失國生名異故也)古¶
　者大國過小邑小邑必飾城而請罪禮也注飾城者¶
　脩守備請罪問所以為闕致師之意音義(守手又反/或如字)¶
　吳子謁伐楚至巢入其門門人射吳子有矢創反舍¶
<pb:KR1e0010_WYG_016-14a>¶
　而卒古者雖有文事必有武備非巢之不飾城而請¶
　罪非吳子之自輕也注非責音義(射食亦反/創初良反)¶
二十有六年春王二月辛卯衞寗喜弑其君剽音義(剽/匹)¶
(妙/反)¶
　傳此不正其日何也殖也立之喜也君之正也注父¶
　立以為君則子宜君之以眀正也音義(日人/實反)疏(釋曰/知剽)¶
　(不正者以元年稱/公孫見經故也)¶
衞孫林父入于戚以叛¶
<pb:KR1e0010_WYG_016-14b>¶
甲午衞侯衎復歸子衞音義(衎苦旦反/一本作衍)¶
　傳日歸見知弑也注書喜弑君衎可言歸衎實與弑¶
　故録日以見之書日所以知其與弑者言辛卯弑君¶
　甲午便歸是待弑而入故得速也音義(見知賢徧反/實與音豫下)¶
　(同/)疏(釋曰衎既與弑不言入以惡之者傳例歸為喜/復歸則居其兩端故傳復者復中國歸者歸其)¶
　(所今喜既弑君衎可言歸但以與弑故從平文云復/歸書名因以見惡耳不言入以眀歸罪于寗喜也)¶
夏晉侯使荀吳來聘¶
公㑹晉人鄭良霄宋人曹人于澶淵¶
<pb:KR1e0010_WYG_016-15a>¶
秋宋公殺其世子痤音義(痤在/禾反)¶
晉人執衞寗喜¶
八月壬午許男寗卒于楚注宣九年九月辛酉晉侯黑¶
臀卒于扈傳曰其日未踰竟也此乃在楚何以日邪隱¶
三年八月庚辰宋公和卒傳曰日卒正也許男卒于楚¶
則在外己顯日卒眀其正音義(竟音/境)疏(注釋曰案薄氏/駁云此自發例)¶
(於大國不眀於小國其小國或詳或略許男書日必正/也范荅云春秋稱世子固有非正周之襄王晉之恭子)¶
(曹伯射姑亦是其例貜且之卒謂于日食之下何以知/其不日然則范之此答據何文得知又周之襄王與恭)¶
<pb:KR1e0010_WYG_016-15b>¶
(子何以為别又薄氏之駮不問射姑而范答探意大過/者案左氏襄王是恵后之子眀襄王是嫡也故文八年)¶
(書八月戊申天王崩恭世子是獻公烝父妾而生僖五/年被殺不日故知雖世子仍非嫡也薄氏之意見射姑)¶
(稱世子而卒不稱日故駮云發例于大國小國自從詳/略故范以射姑非正答之據陳侯欵僖七年寧毋之㑹)¶
(亦言世子至僖二十八年書卒之上亦不日眀稱世子/亦有非正也㨗菑既貶則貜且是正故知貜且之卒蒙)¶
(上日食之文可知襄王正恭子不正而亦引以為例者/欲眀襄王正而稱世子申生不正亦稱世子據此言之)¶
(眀有不正而/稱世子者)¶
冬楚子蔡侯陳侯伐鄭¶
葬許靈公¶
<pb:KR1e0010_WYG_016-16a>¶
二十有七年春齊侯使慶封來聘¶
夏叔孫豹㑹晉趙武楚屈建蔡公孫歸生衞石惡陳孔¶
奐鄭良霄許人曹人于宋音義(奐呼/亂反)¶
衞殺其大夫寗喜¶
　傳稱國以殺罪累上也寗喜弑君其以累上之辭言¶
　之何也嘗為大夫與之涉公事矣注鄭嗣曰若獻入¶
　以喜有弑君之罪而殺之則不宜既入以為大夫而¶
　復殺之眀以他故音義(復音扶/又反)疏(釋曰舊解國家之/事危若涉海以水)¶
<pb:KR1e0010_WYG_016-16b>¶
　(行為喻也徐邈/云涉猶厯也)寗喜由君弑君而不以弑君之罪罪¶
　之者惡獻公也注獻公即衎也鄭嗣曰書寗喜弑其¶
　君則喜之罪不嫌不眀今若不言喜之無罪而死則¶
　獻公之惡不彰音義(惡獻烏/路反)¶
衞侯之弟專出奔晉音義(專左氏/作鱄)¶
　傳專喜之徒也專之為喜之徒何也已雖急納其兄¶
　與人之臣謀弑其君是亦弑君者也專其曰弟何也¶
　注據稱弟則無罪音義(已音/紀)專有是信者注言君本¶
<pb:KR1e0010_WYG_016-17a>¶
　使專與喜為約約君許以寵賂今反殺之獻公使專¶
　失信故稱弟見獻公之惡也音義(為約于偽反本或/作盟約見賢徧反)¶
　君賂不入乎喜而殺喜是君不直乎喜也故出奔晉¶
　織絇邯鄲終身不言衞注恥失信音義(絇其俱反邯/音寒鄲音丹)¶
　疏(傳織絇邯鄲麋信云絇者著履/舄之頭即周禮絇繶及純是也)專之去合乎春秋¶
　注何休曰寗喜本弑君之家獻公過而殺之小負也¶
　專以君之小負自絶非大義也何以合乎春秋鄭君¶
　釋之曰寗喜雖弑君之家本專與約納獻公爾公由¶
<pb:KR1e0010_WYG_016-17b>¶
　喜得入已與喜以君臣從事矣春秋撥亂重盟約今¶
　獻公背之而殺忠于已者是獻公惡而難親也獻公¶
　既惡而難親專又與喜為黨懼禍將及君子見幾而¶
　作不俟終日微子去紂孔子以為三仁專之去衞其¶
　心若此合于春秋不亦宜乎音義(與約如字又於妙/反下同背音佩)¶
秋七月辛巳豹及諸侯之大夫盟于宋¶
　傳溴梁之㑹諸侯在而不曰諸侯之大夫大夫不臣¶
　也晉趙武恥之豹云者恭也注不舉姓氏諸侯不在¶
<pb:KR1e0010_WYG_016-18a>¶
　而曰諸侯之大夫大夫臣也其臣恭也晉趙武為之¶
　㑹也疏(釋白豹云能恭獨言趙武恥之者趙武恥溴/梁之㑹大夫不臣故合帥諸侯大夫為恭故)¶
　(歸功趙武也傳言豹云/者據前稱氏後直名也)¶
冬十有二月乙亥朔日有食之¶
二十有八年春無冰¶
夏衞石惡出奔晉¶
邾子來朝音義(朝直/遥反)¶
秋八月大雩¶
<pb:KR1e0010_WYG_016-18b>¶
仲孫羯如晉¶
冬齊慶封來奔¶
十有一月公如楚疏(釋曰書月者何休云危公朝夷狄/案下二十九年公至自楚傳云喜)¶
(之也則何/說是耳)¶
十有二月甲寅天王崩注靈王¶
乙未楚子昭卒¶
二十有九年春王正月公在楚¶
　傳閔公也注閔公為楚所制故存録¶
<pb:KR1e0010_WYG_016-19a>¶
夏五月公至自楚¶
　傳喜之也注凱曰逺之蠻國喜得全歸致君者殆其¶
　徃注殆危而喜其反此致君之意義也疏(釋曰於此/發之者以)¶
　(公逺之荆蠻故傳特/發之眀中國亦同也)¶
庚午衞侯衎卒¶
閽弑吳子餘祭¶
　傳閽門者也寺人也不稱名姓閽不得齊於人不稱¶
　其君閽不得君其君也禮君不使無恥不近刑人注¶
<pb:KR1e0010_WYG_016-19b>¶
　無恥不知臧否音義(閽音昏守門人也祭側界反寺/人本又作侍人不近附近之近)¶
　(下同否音鄙/又方九反)不狎敵不邇怨賤人非所貴也貴人非¶
　所刑也刑人非所近也舉至賤而加之吳子吳子近¶
　刑人也閽弑吳子餘祭仇之也注怨仇餘祭故弑之¶
　音義(狎户甲反怨無願反/又於元反仇音求)疏(釋曰禀二儀之氣須五/常之性備然後為人閽)¶
　(者虧形絶嗣無隂陽之㑹故不復齊於人以主門晨/昏開閉謂之閽以是奄豎之屬故又謂之寺人也不)¶
　(狎敵不邇怨者言為人君之道外不得狎敵内不得/近怨何者吳遏以狎敵蒙禍餘祭以邇怨害身故不)¶
　(可狎敵近怨也賤人非所貴謂卑賤之人無髙德者/不可卒貴貴人非所刑謂刑不上大夫故不可刑之)¶
<pb:KR1e0010_WYG_016-20a>¶
　(刑人非所近謂刑罪之人不可信近之今吳子以奄/人為閽是近之也舉至賤而加之吳子近刑人也謂)¶
　(經書閽弑吳子餘祭者譏其近刑人也注釋曰/國君不仇匹夫犯罪則誅之故知是閽怨也)¶
仲孫羯㑹晉荀盈齊髙止宋華定衞世叔儀鄭公孫段¶
曹人莒人邾人滕人薛人小邾人城把¶
　傳古者天子封諸侯其地足以容其民其民足以滿¶
　城以自守也把危而不能自守故諸侯之大夫相帥¶
　以城之此變之正也注諸侯微弱政由大夫大夫能¶
　同恤災危故曰變之正疏(釋曰諸侯恤災救危是正/今大夫為之故云變之正)¶
<pb:KR1e0010_WYG_016-20b>¶
　(也/)¶
晉侯使士鞅來聘¶
杞子來盟注把復稱子盖時王所黜音義(復扶/又反)¶
吳子使札來聘注杜預曰吳子餘祭既遣札聘上國而¶
後死札以六月到魯未聞喪也不稱公子其禮未同於¶
上國音義(札側/八反)¶
　傳吳其稱子何也善使延陵季子故進之也身賢賢¶
　也使賢亦賢也延陵季子之賢尊君也注以季札之¶
<pb:KR1e0010_WYG_016-21a>¶
　賢吳子得進稱子是尊君也其名成尊於上也注春¶
　秋賢者不名而札名者許夷狄不一而足唯成吳之¶
　尊稱直稱吳則不得有大夫音義(稱尺/證反)疏(釋曰謂進/吳稱子上)¶
　(謂君/上也)¶
秋七月葬衞獻公¶
齊髙止出奔北燕音義(北燕音/煙國名)¶
　傳其曰北燕從史文也注南燕姞姓在鄭衞之間北¶
　燕姬姓在晉之北史曰北燕據時然故不改也傳所¶
<pb:KR1e0010_WYG_016-21b>¶
　言觧時但有言燕者音義(姞其乙反/又其吉反)疏(釋曰傳言從/史文者以時)¶
　(有直言燕者故/仲尼從史文也)¶
冬仲孫羯如晉¶
三十年春王正月楚子使薳罷来聘注聘例時此聘月¶
之何也泰曰桓二年宋督弑其君與夷傳曰書王以正¶
與夷之卒然則善有所眀皆須王以正之書王必上繫¶
于春下統于月此書王以治蔡般弑父之罪爾非以録¶
薳罷之聘音義(薳罷于委反下音皮與夷/如字又音餘宋殤公名)¶
<pb:KR1e0010_WYG_016-22a>¶
夏四月蔡世子般弑其君固音義(般音班本/或作班)¶
　傳其不日子奪父政是謂夷之注比之夷狄故不日¶
　也丁未楚世子商臣弑其父傳曰日髠之卒所以謹¶
　商臣之弑也楚公子比弑其君傳曰不日比不弑般¶
　弑不日而曰夷之何也徐乾曰凡中國君正卒皆書¶
　日以録之夷狄君卒皆不日以略之所以別中國與¶
　夷狄夷狄弑君而日者閔其為惡之甚謹而録之中¶
　國君卒例日不以弑與不弑也至于卒而不日者乃¶
<pb:KR1e0010_WYG_016-22b>¶
　所以略之與夷狄同例音義(髠苦門反/别彼列反)疏(注釋曰何/休廢疾云)¶
　(蔡世子班弑其君固不日謂之夷楚世子商臣弑其/君何以反書日邪鄭𤣥釋之曰商臣弑父日之嫌夷)¶
　(狄無禮罪輕也今蔡中國而又弑父故不日之若夷/狄不足責然公羊有若不疾乃疾之推以况此則無)¶
　(怪然此注之意與鄭君釋廢疾大致同也但解商臣/之弑書日少異耳何者鄭云嫌夷狄無禮罪輕故日)¶
　(徐乾云閔其為惡之甚故日是少異也昭十九年夏/五月戊辰許世子止弑其君買傳云日弑正卒也與)¶
　(此異者彼以實不弑君/而書日故與此異也)¶
五月甲午宋災伯姬卒¶
　傳取卒之日加之災上者見以災卒也其見以災卒¶
<pb:KR1e0010_WYG_016-23a>¶
　奈何伯姬之舍失火左右曰夫人少辟火乎伯姬曰¶
　婦人之義傅母不在宵不下堂注宵夜音義(見賢徧/反辟音)¶
　(避下/同)左右又曰夫人少辟火乎伯姬曰婦人之義保¶
　母不在宵不下堂遂逮乎火而死婦人以貞為行者¶
　也伯姬之婦道盡矣詳其事賢伯姬也音義(逮音代/又大計)¶
　(反行下/孟反)疏(釋曰外災例時今伯姬之卒故進日在上/以眀災死也伯姬之婦道盡矣為共公卒)¶
　(雖日久姬能守災死/之貞謂之婦道盡矣)¶
天王殺其弟佞夫¶
<pb:KR1e0010_WYG_016-23b>¶
　傳傳曰諸侯且不首惡况於天子乎君無忍親之義¶
　天子諸侯所親者唯長子母弟耳天王殺其弟佞夫¶
　甚之也音義(長丁/丈反)疏(釋曰嫌天子之殺弟異於諸侯/故以輕况重舉重以眀輕見輕)¶
　(重之道/並見矣)¶
王子瑕奔晉注不言出周無外¶
秋七月叔弓如宋葬共姬注共姬從夫之諡音義(共音/恭)¶
　傳外夫人不書葬此其言葬何也吾女也卒災故隠¶
　而葬之也疏(釋曰外夫人卒亦不書而云不書葬者/𫝊云外夫人不葬者謂魯女嫁於諸侯)¶
<pb:KR1e0010_WYG_016-24a>¶
　(者唯當書卒不合稱/葬非謂不是魯女也)¶
鄭良霄出奔許自許入于鄭鄭人殺良霄¶
　傳不言大夫惡之也音義(惡烏/路反)疏(釋曰襄二十一年/晉人殺欒盈傳曰)¶
　(惡之弗有也彼云不有則此亦然/也重發傳者嫌與復入異故也)¶
冬十月葬蔡景公¶
　傳不日卒而月葬不葬者也卒而葬之不忍使父失¶
　民於子也注鄭嗣曰夫葬者臣子之事也景公無子¶
　不可謂無民無民則景公有失於民有民則罪歸於¶
<pb:KR1e0010_WYG_016-24b>¶
　子若不書葬則嫌亦失民故曰不忍使父失民於子¶
　疏(釋曰成十五年秋八月庚辰葬宋共公傳曰月卒/日葬者也此云不日卒而月葬不葬者也重發傳)¶
　(而文又異者傳例諸侯日卒時葬正也眀違此即非/正故兩文以眀之又解一弑一卒經文有日月之殊)¶
　(故重發傳而文異日月有殊者宋共則日葬景公則/月葬是殊也宋襄失民不葬此失民書葬者此即是)¶
　(於失子非失民若實失民則直稱人以弑傳曰不忍/使父失民於子也是非失民可知傳云不忍使父失)¶
　(民於子者言若不書葬/則與失民同故云然也)¶
晉人齊人宋人衞人鄭人曹人莒人邾人滕人薛人把¶
人小邾人㑹于澶淵宋災故¶
<pb:KR1e0010_WYG_016-25a>¶
　傳㑹不言其所為其曰宋災故何也不言災故則無¶
　以見其善也其曰人何也救災以衆何救焉更宋之¶
　所喪財也注償其所喪財故雖不及災時而猶曰救¶
　災音義(為于偽反見賢徧反更音庚/償也喪息浪反償時亮反)疏(釋曰公羊傳/云卿則其稱)¶
　(人何貶也曷為貶卿不得憂諸侯也左氏以為不歸/宋財故貶此傳云其曰人何救災以衆是三𫝊異也)¶
　(或當此㑹趙武亦在但取/救災以衆故不顯名也)澶淵之㑹中國不侵伐夷¶
　狄夷狄不入中國無侵伐八年善之也晉趙武楚屈¶
　建之力也疏(釋曰徐邈云晉趙武楚屈建感伯姬之/節故為之息兵其意以為諸侯閔伯姬)¶
<pb:KR1e0010_WYG_016-25b>¶
　(之賢故歸宋財為澶淵之㑹此不相侵伐連㑹言之/故知為伯姬也范氏不解理未必然言感伯姬歸宋)¶
　(財事亦可矣豈以一婦人之貞列國息兵八載人情/測之必是未可又且傳稱趙武屈建之力則無侵伐)¶
　(不由伯姬眀矣若然則此㑹不書楚人則無楚屈建/若據此後言之昭元年即楚靈王即位不得云無侵)¶
　(戈八年若據二十六年澶淵之㑹言之何知彼有趙/武屈建唯二十七年見經而云屈建之力者案左氏)¶
　(晉趙武以二十五年為政二十六年澶淵之㑹晉人/列在鄭卿之上眀是趙武但恥溴梁不臣故屈於澶)¶
　(淵也其實晉人者趙武是為政起於二十五年再㑹/澶淵一㑹宋又昭元年㑹于虢而中國以安屈建雖)¶
　(一㑹于宋外寧夷狄是屈建之功傳恐連公子圍之/事故以屈建別之故左氏云相晉國於今八年亦從)¶
　(二十五年數至昭元年也傳連此澶淵㑹言之者以/諸侯静兵由趙武功力此歸宋財亦是趙武為之以)¶
<pb:KR1e0010_WYG_016-26a>¶
　(其息師故得憂災恤/患是以連言之耳)¶
三十有一年春王正月¶
夏六月辛巳公薨于楚宫¶
　傳楚宫非正也注楚宫别宫名非路寢¶
秋九月癸巳子野卒注襄公大子音義(大音/㤗)¶
　傳子卒日正也疏(釋曰未踰年之君弑死不日文八/年子卒是也莊三十二年子般卒)¶
　(書日者以有所見故也今子野正卒書日嫌/與子般同故傳發之以眀昭公之繼正也)¶
己亥仲孫羯卒¶
<pb:KR1e0010_WYG_016-26b>¶
冬十月滕子來㑹葬注書非禮¶
癸酉葬我君襄公¶
十有一月莒人弑其君密州¶
　¶
　¶
　¶
　¶
　春秋穀梁注疏卷十六¶
#+PROPERTY: JUAN 卷十六考證
<pb:KR1e0010_WYG_016-27a>¶
　春秋穀梁傳注疏卷十六考證¶
公㑹晉侯宋公衞侯鄭伯曹伯莒子邾子薛伯把伯小¶
　邾子于溴梁戊寅大夫盟傳正在大夫也○陳傅良¶
　曰凡伯在焉而但曰諸侯者無伯也君在焉而但曰¶
　大夫者無君也是故自文以下則有斥言諸侯而不¶
　序自襄以下則有斥言大夫而不序(臣召南/)按公羊¶
　曰君若贅旒然與此同意此二傳論斷髙於左氏者¶
同圍齊傳非大而足同與○各本俱作非大而足同焉¶
<pb:KR1e0010_WYG_016-27b>¶
　石經焉作與是也今從之¶
諸侯盟于祝柯傳則以伐致注京城北之類是○京城¶
　監本誤作亳城(臣召南/)按左氏作亳城北穀梁作京¶
　城范以穀梁証穀梁則亳字乃京字之訛也今改正¶
二十有一年傳庚子孔子生○(臣召南/)按記孔子之生¶
　與公羊同但公羊言十有一月庚子此不言月即接¶
　經冬十月庚辰朔日有食之曹伯来朝公會晉侯齊¶
　侯宋公衞侯鄭伯曹伯莒子邾子于商任之下則是¶
<pb:KR1e0010_WYG_016-28a>¶
　十月之二十一日庚子也今相傳孔子誕日在八月¶
　即据此傳¶
叔孫豹帥師救晉次于雍渝傳注故先通君命而後言¶
　次○(臣浩/)按此用公羊之說以解傳也鄭嗣之說較¶
　為近情其實先救後次先次後救皆不成為救耳¶
大饑傳臺榭不塗注塗堊飾○堊字監本誤作塗今據¶
　釋文改正¶
吳子謁伐楚門于巢卒傳非巢之不飾城而請罪非吳¶
<pb:KR1e0010_WYG_016-28b>¶
　子之自輕也○(臣召南/)按謂吳子自輕是也巢附強¶
　楚為吳所攻即遣使請罪其能免於難乎吳師臨門¶
　壯夫善射亦可謂小國之善禦侮者矣責以不飾城¶
　而請罪其無乃非經意乎¶
衞侯之弟專出奔晉傳織絇邯鄲終身不言衞疏織絇¶
　邯鄲云云一段○監本誤刋于上文殺寗喜傳注下¶
　今改正¶
秋七月辛巳豹及諸侯之大夫盟于宋傳豹云者恭也¶
<pb:KR1e0010_WYG_016-29a>¶
　○(臣召南/)按叔孫豹不言族左傳謂豹違命故去族¶
　其說大謬穀梁謂恭亦非也是㑹較溴梁差為彼善¶
　於此若云趙武能帥諸侯之大夫為恭則失之誣矣¶
　經于夏已備書叔孫豹㑹晉趙武楚屈建等名雖間¶
　有衞殺寗喜專出奔晉兩事而㑹于宋之地自一也¶
　故前目後凡書豹及諸侯之大夫耳¶
二十有九年春王正月公在楚傳閔公也○(臣浩/)按左¶
　傳言釋不朝正于廟非也春秋二百四十二年中公¶
<pb:KR1e0010_WYG_016-29b>¶
　在他國未歸不朝正于廟者多矣如僖十六年冬十¶
　二月與諸侯㑹淮十七年九(月/)始至成十年秋七月¶
　如晉十一年三月始至皆踰時最久因事見留瀕于¶
　危難經並不書在齊在晉惟昭公失國居外經每于¶
　嵗首書公在乾侯耳穀梁謂閔公其義甚長¶
三十年晉人齊人宋人衞人鄭人曹人莒人邾人滕人¶
　薛人把人小邾人㑹于澶淵宋災故傳無侵伐八年¶
　善之也晉趙武楚屈建之力也○(臣召南/)按經所書¶
<pb:KR1e0010_WYG_016-30a>¶
　之晉人即指趙武是也楚於是㑹不與又其令尹為¶
　王子圍盖屈建已於二十八年卒矣穀梁簡要傳必¶
　附經今云澶淵之㑹無侵伐八年確有所指范既無¶
　注楊疏稍為辨証而傳所指之澶淵終不可通竊疑¶
　傳文澶淵之㑹以下三十四字係二十七年經書叔¶
　孫豹會晉趙武楚屈建蔡公孫歸生衞石惡陳孔奐¶
　鄭良霄許人曹人于宋之傳文宋之㑹訛為澶淵之¶
　會遂錯簡在此耳自二十七年後至昭三年推檢經¶
<pb:KR1e0010_WYG_016-30b>¶
　文並無侵伐至昭四年書楚子㑹申執徐子書伐吳¶
　滅厲而楚復横此傳之所謂無侵伐八年也¶
子野卒傳疏莊三十二年○莊字監本誤作襄今改正¶
　¶
　¶
　¶
　¶
　春秋穀梁傳注疏卷十六考證¶
